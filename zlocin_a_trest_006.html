<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1">
    <meta name="apple-mobile-web-app-capable" content="yes">
    <title>1</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zlocin_a_trest_005.html">
    <link rel="next" href="./zlocin_a_trest_007.html">
    <meta name="nb-order" content="2">
    <link rel="self" href="zlocin_a_trest_006.html">
    <meta name="nb-identifier" content="dostojevskij-zlocin-a-trest-170c934">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2521" data-nb-chars="15323">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_005.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">1</span></h1>
        <section>
          <p class="chunk" data-nb-ref-number="2" data-nb-words="29" data-nb-chars="175"><span class="idea" data-nb-ref-number="2" id="idea2" data-nb-words="29" data-nb-chars="175">Začátkem července, v&nbsp;době velkých veder, vyšel v&nbsp;podvečer ze&nbsp;svého pokojíku, který měl pronajatý v&nbsp;S-ské ulici, mladý muž a&nbsp;pomalu, skoro nerozhodně se&nbsp;loudal ke&nbsp;K-novu mostu.</span></p>
          <p class="chunk" data-nb-ref-number="3" data-nb-words="86" data-nb-chars="498"><span class="idea" data-nb-ref-number="3" id="idea3" data-nb-words="86" data-nb-chars="498">Šťastně proklouzl po&nbsp;schodech nespatřen svou bytnou. Jeho pokojíček byl až&nbsp;v&nbsp;podkroví vysokého čtyřpatrového domu a&nbsp;vypadal spíš jako skříň než příbytek. Bytná, u&nbsp;níž si&nbsp;světničku i&nbsp;s&nbsp;obědy a&nbsp;úklidem najímal, bydlela o&nbsp;schody níže v&nbsp;samostatném bytě, a&nbsp;kdykoli mladý muž vycházel, musel projít kolem její kuchyně, téměř vždy dokořán otevřené na&nbsp;chodbu. A&nbsp;pokaždé měl až&nbsp;chorobně bázlivý pocit, který mu&nbsp;byl nanejvýš trapný a&nbsp;odporný. Byl totiž u&nbsp;své bytné po&nbsp;krk zadlužen a&nbsp;bál se&nbsp;jí&nbsp;přijít na&nbsp;oči.</span></p>
          <p class="chunk" data-nb-ref-number="4" data-nb-words="128" data-nb-chars="792"><span class="idea" data-nb-ref-number="4" id="idea4" data-nb-words="128" data-nb-chars="792">Nebylo to&nbsp;však z&nbsp;bázně nebo uskřípnutosti, spíš právě naopak; od&nbsp;jisté doby totiž prožíval stavy podráždění a&nbsp;přecitlivělosti blízké hypochondrii. Stáhl se&nbsp;tak hluboko do&nbsp;sebe a&nbsp;změnil se&nbsp;v&nbsp;takového samotáře, že&nbsp;se&nbsp;bál jakéhokoliv setkání, nejen setkání s&nbsp;bytnou. Trpěl nouzí, ale i&nbsp;stísněné poměry ho&nbsp;v&nbsp;poslední době přestaly tížit. O&nbsp;své existenční záležitosti už&nbsp;se&nbsp;vůbec nestaral a&nbsp;ani nemínil starat. Žádná bytná mu&nbsp;ve&nbsp;skutečnosti nemohla nahnat strach, i&nbsp;kdyby proti němu chystala cokoliv. Ale než vystávat na&nbsp;schodech a&nbsp;poslouchat všelijaké třesky plesky, po&nbsp;nichž mu&nbsp;zhola nic nebylo, neustálé vymáhání nájemného, hrozby a&nbsp;lamentace, a&nbsp;přitom ještě sám se&nbsp;vykrucovat, smlouvat a&nbsp;lhát, ne, to&nbsp;už&nbsp;bylo opravdu lepší proplížit se&nbsp;po&nbsp;schodech jako kočka a&nbsp;vyklouznout z&nbsp;domu nepozorovaně.</span></p>
          <p class="chunk" data-nb-ref-number="5" data-nb-words="19" data-nb-chars="108"><span class="idea" data-nb-ref-number="5" id="idea5" data-nb-words="19" data-nb-chars="108">Tentokrát si&nbsp;ostatně, už&nbsp;na&nbsp;ulici, sám s&nbsp;údivem uvědomil, jaký děs vlastně má&nbsp;ze&nbsp;setkání se&nbsp;svou věřitelkou.</span></p>
          <p class="chunk" data-nb-ref-number="6" data-nb-words="143" data-nb-chars="764"><span class="idea" data-nb-ref-number="6" id="idea6" data-nb-words="143" data-nb-chars="764">Chci se&nbsp;pustit do&nbsp;tak velké věci, a&nbsp;přitom se&nbsp;bojím takových hloupostí, pomyslel si&nbsp;s&nbsp;divným úsměvem. Ba… ano… mnohé je&nbsp;v&nbsp;moci člověka, a&nbsp;člověk po&nbsp;tom všem ani nenatáhne ruku jen a&nbsp;jen ze&nbsp;zbabělosti… to&nbsp;už&nbsp;je&nbsp;prostě axiom… Čeho se&nbsp;lidé nejvíc bojí? Zajímavá věc&nbsp;– nového kroku, nového vlastního slova, toho se&nbsp;bojí ze&nbsp;všeho nejvíc… Ostatně, já&nbsp;až&nbsp;moc žvaním. A&nbsp;pro samé žvanění nic nedělám. Ale dost možná, že&nbsp;je&nbsp;to&nbsp;naopak&nbsp;– žvaním, protože nic nedělám. To&nbsp;ten poslední měsíc jsem se&nbsp;naučil tak žvanit, když jsem celé dny ležel jako krtek a&nbsp;přemýšlel… o&nbsp;tom, jak lítají pečení holubi do&nbsp;huby. A&nbsp;proč a&nbsp;nač tam teď vlastně jdu? Copak jsem toho schopen? Copak to&nbsp;myslím vážně? Ani trochu! To&nbsp;jen tak laškuju se&nbsp;svou fantazií, pohrávám si. Ano, snad si&nbsp;jen pohrávám.</span></p>
          <p class="chunk" data-nb-ref-number="7" data-nb-words="167" data-nb-chars="1012"><span class="idea" data-nb-ref-number="7" id="idea7" data-nb-words="167" data-nb-chars="1012">Na&nbsp;ulici bylo strašné vedro a&nbsp;ještě k&nbsp;tomu dusno, tlačenice, všude vápno, lešení, cihly, prach a&nbsp;ten příznačný letní puch, dobře známý každému obyvateli Petrohradu, který si&nbsp;nemůže dopřát letní byt, a&nbsp;to všecko dohromady nepříjemně doléhalo na&nbsp;mladíkovy nervy, beztak už&nbsp;otřesené. Nesnesitelný puch z&nbsp;krčem, jichž bylo v&nbsp;té čtvrti zvlášť mnoho, a&nbsp;opilci, které potkával na&nbsp;každém kroku, přestože byl všední den, doplňovali odporný a&nbsp;skličující kolorit obrazu. V&nbsp;mladíkově jemné tváři to&nbsp;na&nbsp;okamžik zacukalo hlubokým odporem. Byl to&nbsp;mimochodem muž velmi hezký, tmavě plavý, s&nbsp;krásnýma temnýma očima, dost vysoký, štíhlý a&nbsp;urostlý. Za&nbsp;malou chvíli se&nbsp;však ponořil do&nbsp;nějakých přehlubokých myšlenek nebo spíš upadl do&nbsp;jakéhosi transu a&nbsp;kráčel, nevnímaje nic kolem sebe a&nbsp;ani nechtěje vnímat. Jen občas si&nbsp;pro sebe něco zabručel z&nbsp;vžitého sklonu k&nbsp;monologům, který si&nbsp;před okamžikem sám přiznal. Zároveň však si&nbsp;byl vědom, že&nbsp;se&nbsp;mu&nbsp;myšlenky chvílemi matou a&nbsp;že je&nbsp;velmi zesláblý&nbsp;– už&nbsp;druhý den neměl takřka v&nbsp;ústech.</span></p>
          <p class="chunk" data-nb-ref-number="8" data-nb-words="187" data-nb-chars="1180"><span class="idea" data-nb-ref-number="8" id="idea8" data-nb-words="187" data-nb-chars="1180">Oblečen byl tak uboze, že&nbsp;leckterý otrlý člověk by&nbsp;se&nbsp;styděl objevit se&nbsp;v&nbsp;takových hadrech na&nbsp;ulici. Ostatně v&nbsp;této čtvrti se&nbsp;stěží někdo pozastavil nad cizím zevnějškem. Blízkost Senného náměstí, hojnost jistých podniků a&nbsp;převážně řemeslnické a&nbsp;dělnické obyvatelstvo, stěsnané v&nbsp;těchto ulicích a&nbsp;uličkách ve&nbsp;středu města, zpestřovaly celkový rámec někdy takovými zjevy, že&nbsp;by&nbsp;bylo vlastně nemístné některé té&nbsp;figuře se&nbsp;divit. V&nbsp;mladíkově duši se&nbsp;však už&nbsp;nastřádalo tolik nenávistného opovržení, že&nbsp;přes všechnu svou někdy dětinskou nedůtklivost byl na&nbsp;ulici nejmíň citlivý na&nbsp;své cáry. Jinak se&nbsp;ovšem stavěl k&nbsp;setkání s&nbsp;některými známými nebo i&nbsp;s&nbsp;někdejšími kolegy, s&nbsp;nimiž se&nbsp;ani dříve nestýkal rád… A&nbsp;přece když jakýsi ochmelka, který bůhvíproč a&nbsp;bůhvíkam v&nbsp;tu hodinu jel na&nbsp;ohromném voze taženém ohromnou formanskou kobylou, na&nbsp;něj zavolal: „Hej, ty&nbsp;německý kloboučníku!“ a&nbsp;povykoval a&nbsp;ukazoval naň prstem, mladík se&nbsp;zastavil a&nbsp;křečovitě se&nbsp;chytil za&nbsp;klobouk. Byl to&nbsp;vysoký kulatý klobouk od&nbsp;Zimmermanna, jenže už&nbsp;nadobro onošený, vyrudlý, děravý a&nbsp;plný skvrn, bez střechy, nemožně zborcený ke&nbsp;straně. Přesto mladíkem neotřásl stud, nýbrž docela jiný pocit, blízký až&nbsp;zděšení.</span></p>
          <p class="chunk" data-nb-ref-number="9" data-nb-words="85" data-nb-chars="559"><span class="idea" data-nb-ref-number="9" id="idea9" data-nb-words="85" data-nb-chars="559">To&nbsp;jsem mohl vědět, koktal zmateně. To&nbsp;jsem si&nbsp;mohl myslet! To&nbsp;už&nbsp;přestává všechno! Nějaká takováhle hloupost, nějaká pitomá maličkost obrátí celou věc vniveč! Samozřejmě, tenhle klobouk je&nbsp;příliš nápadný… nápadný, protože je&nbsp;komický… K&nbsp;svým hadrům musím mít čepici, stačí nějaká stará placka, ale ne&nbsp;tuhle nestvůru. Nikdo takový nenosí, zdaleka bije do&nbsp;očí, každý si&nbsp;ho&nbsp;zapamatuje… hlavně potom zapamatuje, a&nbsp;už bude corpus delicti. A&nbsp;zatím musím být co&nbsp;nejméně nápadný… Maličkosti, maličkosti rozhodují…! Právě tyhle hloupé maličkosti vždycky všechno zmaří…</span></p>
          <p class="chunk" data-nb-ref-number="10" data-nb-words="94" data-nb-chars="565"><span class="idea" data-nb-ref-number="10" id="idea10" data-nb-words="94" data-nb-chars="565">Nešel daleko; věděl dokonce, kolik je&nbsp;to&nbsp;kroků od&nbsp;průjezdu jeho domu: přesně sedm set třicet. Spočítal to&nbsp;jednou, když se&nbsp;přespříliš zasnil. Tehdy těm svým snům ještě sám nevěřil a&nbsp;jen se&nbsp;vzněcoval jejich obludnou, ale vábnou opovážlivostí. Dnes, měsíc poté, už&nbsp;se&nbsp;na&nbsp;to&nbsp;díval jinak a&nbsp;přes všechny pichlavé monology o&nbsp;svou vlastní nemohoucnost a&nbsp;nerozhodnost si&nbsp;vlastně proti své vůli navykl pokládat ten „obludný sen“ už&nbsp;za&nbsp;pevný záměr, třebaže si&nbsp;dosud docela nevěřil. A&nbsp;teď dokonce šel provést <em>zkoušku</em> svého záměru a&nbsp;jeho rozrušení se&nbsp;s&nbsp;každým krokem zvětšovalo.</span></p>
          <p class="chunk" data-nb-ref-number="11" data-nb-words="393" data-nb-chars="2418"><span class="idea" data-nb-ref-number="11" id="idea11" data-nb-words="393" data-nb-chars="2418">S&nbsp;umdlévajícím srdcem, rozechvěn na&nbsp;nejvyšší míru, došel k&nbsp;velikánskému domu, jednou stěnou obrácenému k&nbsp;průplavu a&nbsp;druhou do&nbsp;ulice. V&nbsp;domě byly samé malé byty obývané všelijakými řemeslníky&nbsp;– krejčími, zámečníky, kuchařkami, různými Němci, děvčaty, která si&nbsp;na&nbsp;sebe vydělávala, drobnými úředníčky a&nbsp;podobně. Vcházející a&nbsp;vycházející lidé se&nbsp;jen míhali mezi oběma průjezdy i&nbsp;na obou dvorech. Sloužili tu&nbsp;tři nebo čtyři domovníci. Mladíka velmi uspokojilo, že&nbsp;nepotkal ani jednoho z&nbsp;nich, a&nbsp;nepozorován vklouzl v&nbsp;průjezdu hned doprava na&nbsp;schodiště. Bylo tmavé a&nbsp;úzké, „zadní“, ale to&nbsp;už&nbsp;měl mladý muž všecko zjištěné a&nbsp;prozkoumané. Jemu se&nbsp;tohle prostředí dokonce zamlouvalo&nbsp;– v&nbsp;téhle tmě nemohlo být ani zvědavé oko nebezpečné. Když mám takový strach už&nbsp;teď, jak by&nbsp;mi&nbsp;asi bylo, kdyby opravdu jednou mělo dojít k&nbsp;činu? napadlo ho&nbsp;mimoděk, jak vycházel do&nbsp;třetího poschodí. Tady mu&nbsp;zahradili cestu nosiči&nbsp;– vysloužilí vojáci&nbsp;– vynášející z&nbsp;jednoho bytu nábytek. Věděl už&nbsp;z&nbsp;dřívějška, že&nbsp;v&nbsp;tom bytě bydlí nějaký ženatý Němec, úředník. Tak Němec se&nbsp;tedy stěhuje, to&nbsp;znamená, že&nbsp;v&nbsp;třetím poschodí, na&nbsp;tomhle schodišti, na&nbsp;téhle chodbě bude nějakou dobu obydlen jen stařenin byt. To&nbsp;je&nbsp;dobře… pro všechny případy…, pomyslel si&nbsp;zase a&nbsp;zazvonil u&nbsp;stařeniných dveří. Zvonek cinkl tak slabě, jako by&nbsp;byl plechový a&nbsp;ne měděný. Malé byty v&nbsp;podobných domech mají skoro vesměs takové zvonky. Jeho zvuk se&nbsp;mu&nbsp;už&nbsp;vytratil z&nbsp;paměti a&nbsp;teď jako by&nbsp;mu&nbsp;to&nbsp;zvláštní cinknutí náhle cosi připomnělo a&nbsp;jasně vybavilo… Až&nbsp;se&nbsp;otřásl, tak měl dnes vybičované nervy. Za&nbsp;chvilku se&nbsp;dveře nepatrně pootevřely a&nbsp;nájemnice si&nbsp;uzoučkou škvírkou se&nbsp;zřejmou nedůvěrou prohlížela příchozího, bylo vidět jen, jak se&nbsp;ze&nbsp;tmy blyští její očka. Ale když zjistila, že&nbsp;je&nbsp;na&nbsp;chodbě živo, osmělila se&nbsp;a&nbsp;otevřela docela. Mladík překročil práh a&nbsp;vstoupil do&nbsp;tmavé předsíně přehrazené zástěnou, za&nbsp;níž byla malá kuchyňka. Stařena před ním stála mlčky a&nbsp;tázavě k&nbsp;němu vzhlížela. Byla to&nbsp;drobounká, suchá, asi šedesátiletá babka se&nbsp;zlýma pichlavýma očima a&nbsp;malým špičatým nosem, prostovlasá. Nažloutlé, jen řídce prošedivělé vlasy byly silně namaštěné. Tenký, vytáhlý krk podobný kuří noze měla omotaný jakýmsi flanelovým hadříkem a&nbsp;přes ramena, ačkoliv bylo takové vedro, měla volně přehozenu olezlou a&nbsp;vyrudlou kožešinovou kazajku. Skoro bez ustání kašlala a&nbsp;pohekávala. Mladík se&nbsp;na&nbsp;ni&nbsp;asi nějak divně podíval, protože se&nbsp;jí&nbsp;v&nbsp;očích znovu kmitla dřívější nedůvěra.</span></p>
          <p class="chunk" data-nb-ref-number="12" data-nb-words="22" data-nb-chars="132"><span class="idea" data-nb-ref-number="12" id="idea12" data-nb-words="22" data-nb-chars="132">„Jsem Raskolnikov, student, byl jsem u&nbsp;vás asi před měsícem,“ vyhrkl chvatně a&nbsp;lehce se&nbsp;uklonil; uvědomil si, že&nbsp;musí být vlídnější.</span></p>
          <p class="chunk" data-nb-ref-number="13" data-nb-words="23" data-nb-chars="132"><span class="idea" data-nb-ref-number="13" id="idea13" data-nb-words="23" data-nb-chars="132">„Pamatuju si, mladý pane, moc dobře si&nbsp;pamatuju, že&nbsp;jste tu&nbsp;byl,“ řekla důrazně stařena, ale dál upírala na&nbsp;jeho tvář tázavý pohled.</span></p>
          <p class="chunk" data-nb-ref-number="14" data-nb-words="18" data-nb-chars="130"><span class="idea" data-nb-ref-number="14" id="idea14" data-nb-words="18" data-nb-chars="130">„Tak jsem tu&nbsp;prosím zas… a&nbsp;zase s&nbsp;takovým obchůdkem…,“ pokračoval Raskolnikov, trochu zaražený a&nbsp;udivený stařeninou nedůvěřivostí.</span></p>
          <p class="chunk" data-nb-ref-number="15" data-nb-words="17" data-nb-chars="93"><span class="idea" data-nb-ref-number="15" id="idea15" data-nb-words="17" data-nb-chars="93">Ale dost možná, že&nbsp;je&nbsp;taková vždycky a&nbsp;že jsem si&nbsp;toho tenkrát nevšiml, pomyslel si&nbsp;stísněně.</span></p>
          <p class="chunk" data-nb-ref-number="16" data-nb-words="19" data-nb-chars="127"><span class="idea" data-nb-ref-number="16" id="idea16" data-nb-words="19" data-nb-chars="127">Stařena ještě chvilku jakoby nerozhodně mlčela, pak ustoupila stranou, pokynula hostu ke&nbsp;dveřím pokoje a&nbsp;pustila ho&nbsp;před sebou:</span></p>
          <p class="chunk" data-nb-ref-number="17" data-nb-words="4" data-nb-chars="24"><span class="idea" data-nb-ref-number="17" id="idea17" data-nb-words="4" data-nb-chars="24">„Jděte dál, mladý pane!“</span></p>
          <p class="chunk" data-nb-ref-number="18" data-nb-words="182" data-nb-chars="1165"><span class="idea" data-nb-ref-number="18" id="idea18" data-nb-words="182" data-nb-chars="1165">Pokoj, kam mladíka uvedla, nebyl příliš prostorný, měl žlutě tapetované stěny, v&nbsp;oknech pelargonie a&nbsp;mušelínové záclonky; v&nbsp;té chvíli byl prozářen zapadajícím sluncem. <em>Toho dne</em> asi bude slunce svítit zrovna tak! uvědomil si&nbsp;letmo Raskolnikov a&nbsp;rychle se&nbsp;roz­hlédl po&nbsp;místnosti, aby si&nbsp;všecko co&nbsp;nejzevrubněji obhlédl a&nbsp;vštípil do&nbsp;paměti. V&nbsp;pokoji však nebylo nic pozoruhodného. Zařízení, vesměs starodávné, ze&nbsp;žlutého dřeva, tvořil divan s&nbsp;velkým ohýbaným dřevěným opěradlem, oválný stůl před divanem, mezi okny toaletní stolek se&nbsp;zrcadlem, několik židlí přistavených ke&nbsp;stěnám a&nbsp;dva nebo tři žlutě zarámované laciné barvotisky představující německé slečny s&nbsp;ptáčky v&nbsp;rukou&nbsp;– víc nábytku v&nbsp;místnosti nebylo. V&nbsp;koutě pod malou ikonou hořelo věčné světlo. Všude bylo velmi čisto, nábytek i&nbsp;podlaha byly naleštěné, všecko se&nbsp;jen blyštělo. Lizavetino dílo, pomyslel si&nbsp;mladý muž. V&nbsp;celém bytě nebylo nikde ani prášku. Na&nbsp;takovouhle čistotu si&nbsp;potrpí zlé staré vdovy, pokračoval pro sebe a&nbsp;zvědavě stočil oči po&nbsp;kartounové záclonce na&nbsp;dveřích do&nbsp;druhého maličkého pokojíku, kde stála stařenina postel a&nbsp;prádelník a&nbsp;kam doposud nenahlédl. Víc pokojů než ty&nbsp;dva byt neměl.</span></p>
          <p class="chunk" data-nb-ref-number="19" data-nb-words="25" data-nb-chars="133"><span class="idea" data-nb-ref-number="19" id="idea19" data-nb-words="25" data-nb-chars="133">„Co ráčíte?“ zeptala se&nbsp;přísně stařena, když za&nbsp;ním vešla do&nbsp;pokoje, a&nbsp;jako dříve si&nbsp;stoupla přímo před něho, aby mu&nbsp;viděla do&nbsp;tváře.</span></p>
          <p class="chunk" data-nb-ref-number="20" data-nb-words="21" data-nb-chars="139"><span class="idea" data-nb-ref-number="20" id="idea20" data-nb-words="21" data-nb-chars="139">„Rád bych zastavil tuhle věc!“ Vytáhl z&nbsp;kapsy staré ploché stříbrné hodinky. Na&nbsp;odklápěcím víčku byl vyobrazen glóbus. Řetízek byl ocelový.</span></p>
          <p class="chunk" data-nb-ref-number="21" data-nb-words="12" data-nb-chars="75"><span class="idea" data-nb-ref-number="21" id="idea21" data-nb-words="12" data-nb-chars="75">„Ale už&nbsp;vypršela lhůta té&nbsp;vaší dřívější zástavy. Předevčírem to&nbsp;byl měsíc.“</span></p>
          <p class="chunk" data-nb-ref-number="22" data-nb-words="9" data-nb-chars="59"><span class="idea" data-nb-ref-number="22" id="idea22" data-nb-words="9" data-nb-chars="59">„Splatím vám procenta ještě za&nbsp;jeden měsíc, posečkejte mi.“</span></p>
          <p class="chunk" data-nb-ref-number="23" data-nb-words="18" data-nb-chars="98"><span class="idea" data-nb-ref-number="23" id="idea23" data-nb-words="18" data-nb-chars="98">„To záleží čistě na&nbsp;mé&nbsp;dobré vůli, mladý pane, jestli vám počkám, nebo jestli tu&nbsp;vaši věc prodám.“</span></p>
          <p class="chunk" data-nb-ref-number="24" data-nb-words="7" data-nb-chars="46"><span class="idea" data-nb-ref-number="24" id="idea24" data-nb-words="7" data-nb-chars="46">„Kolik dáte za&nbsp;tyhle hodinky, Aleno Ivanovno?“</span></p>
          <p class="chunk" data-nb-ref-number="25" data-nb-words="27" data-nb-chars="161"><span class="idea" data-nb-ref-number="25" id="idea25" data-nb-words="27" data-nb-chars="161">„Nosíte hlouposti, mladý pane, nemá to&nbsp;za&nbsp;nehet ceny. Na&nbsp;prstýnek jsem vám posledně půjčila dva papírky, a&nbsp;zatím se&nbsp;dostane u&nbsp;zlatníka nový za&nbsp;půldruhého rublu.“</span></p>
          <p class="chunk" data-nb-ref-number="26" data-nb-words="12" data-nb-chars="71"><span class="idea" data-nb-ref-number="26" id="idea26" data-nb-words="12" data-nb-chars="71">„Dejte mi&nbsp;čtyři rubly, vyplatím je, jsou po&nbsp;otci. Brzy dostanu peníze.“</span></p>
          <p class="chunk" data-nb-ref-number="27" data-nb-words="11" data-nb-chars="72"><span class="idea" data-nb-ref-number="27" id="idea27" data-nb-words="11" data-nb-chars="72">„Půldruhého rublu, prosím, víc ne, a&nbsp;procenta napřed, jestli bude libo.“</span></p>
          <p class="chunk" data-nb-ref-number="28" data-nb-words="4" data-nb-chars="35"><span class="idea" data-nb-ref-number="28" id="idea28" data-nb-words="4" data-nb-chars="35">„Půldruhého rublu!“ vybuchl mladík.</span></p>
          <p class="chunk" data-nb-ref-number="29" data-nb-words="35" data-nb-chars="199"><span class="idea" data-nb-ref-number="29" id="idea29" data-nb-words="35" data-nb-chars="199">„Jak si&nbsp;přejete.“ Stařena mu&nbsp;podala hodinky zpátky. Mladík je&nbsp;vzal tak rozezlený, že&nbsp;byl rozhodnut odejít; ale zavčas se&nbsp;ovládl, uvědomil si, že&nbsp;už&nbsp;nemá kam jít a&nbsp;že přišel ještě kvůli něčemu jinému.</span></p>
          <p class="chunk" data-nb-ref-number="30" data-nb-words="6" data-nb-chars="30"><span class="idea" data-nb-ref-number="30" id="idea30" data-nb-words="6" data-nb-chars="30">„Tak mi&nbsp;je&nbsp;dejte!“ řekl hrubě.</span></p>
          <p class="chunk" data-nb-ref-number="31" data-nb-words="80" data-nb-chars="500"><span class="idea" data-nb-ref-number="31" id="idea31" data-nb-words="80" data-nb-chars="500">Stařena sáhla do&nbsp;kapsy pro klíče a&nbsp;odešla do&nbsp;druhého pokojíku za&nbsp;záclonky. Mladík sám uprostřed místnosti zvědavě poslouchal a&nbsp;podle zvuků se&nbsp;domýšlel. Bylo slyšet, že&nbsp;otevřela prádelník. Nejspíš horní zásuvku, hádal. Tak klíče nosí v&nbsp;pravé kapse… Všechny pohromadě na&nbsp;ocelovém kruhu… Jeden klíč je&nbsp;mnohem větší než ostatní, se&nbsp;zubatým koncem, ten jistě není od&nbsp;prádelníku… Má&nbsp;tedy ještě nějakou schránku nebo truhlu… Zajímavé. K&nbsp;truhlám jsou skoro vždycky takové klíče… Ne, jak je&nbsp;to&nbsp;všecko ničemné…</span></p>
          <p class="chunk" data-nb-ref-number="32" data-nb-words="3" data-nb-chars="19"><span class="idea" data-nb-ref-number="32" id="idea32" data-nb-words="3" data-nb-chars="19">Stařena se&nbsp;vrátila.</span></p>
          <p class="chunk" data-nb-ref-number="33" data-nb-words="55" data-nb-chars="324"><span class="idea" data-nb-ref-number="33" id="idea33" data-nb-words="55" data-nb-chars="324">„Tak tedy, mladý pane, bereme-li deset kopějek z&nbsp;rublu měsíčně, máme to&nbsp;z&nbsp;půldruhého rublu patnáct kopějek, které mi&nbsp;zaplatíte na&nbsp;měsíc dopředu. A&nbsp;za ty&nbsp;dva dřívější rubly vám ještě padá na&nbsp;vrub a&nbsp;srazí se&nbsp;vám dvacet kopějek. Úhrnem pětatřicet. Zbývá tedy k&nbsp;vyplacení na&nbsp;vaše hodinky ještě rubl patnáct kopějek. Tak prosím.“</span></p>
          <p class="chunk" data-nb-ref-number="34" data-nb-words="9" data-nb-chars="50"><span class="idea" data-nb-ref-number="34" id="idea34" data-nb-words="9" data-nb-chars="50">„Jak to! Teď už&nbsp;dokonce jen rubl patnáct kopějek!“</span></p>
          <p class="chunk" data-nb-ref-number="35" data-nb-words="3" data-nb-chars="21"><span class="idea" data-nb-ref-number="35" id="idea35" data-nb-words="3" data-nb-chars="21">„Přesně tak, prosím.“</span></p>
          <p class="chunk" data-nb-ref-number="36" data-nb-words="29" data-nb-chars="143"><span class="idea" data-nb-ref-number="36" id="idea36" data-nb-words="29" data-nb-chars="143">Nehádal se&nbsp;a&nbsp;přijal peníze. Díval se&nbsp;na&nbsp;stařenu a&nbsp;stále se&nbsp;neměl k&nbsp;odchodu, jako by&nbsp;chtěl ještě něco říct nebo udělat a&nbsp;jako by&nbsp;sám nevěděl co…</span></p>
          <p class="chunk" data-nb-ref-number="37" data-nb-words="24" data-nb-chars="153"><span class="idea" data-nb-ref-number="37" id="idea37" data-nb-words="24" data-nb-chars="153">„Možná že&nbsp;vám, Aleno Ivanovno, brzy přinesu ještě jednu věc… stříbrnou… pěknou… tabatěrku… jen co&nbsp;ji&nbsp;dostanu zpátky od&nbsp;kamaráda…“ V&nbsp;rozpacích se&nbsp;odmlčel.</span></p>
          <p class="chunk" data-nb-ref-number="38" data-nb-words="6" data-nb-chars="38"><span class="idea" data-nb-ref-number="38" id="idea38" data-nb-words="6" data-nb-chars="38">„Potom se&nbsp;tedy domluvíme, mladý pane.“</span></p>
          <p class="chunk" data-nb-ref-number="39" data-nb-words="17" data-nb-chars="105"><span class="idea" data-nb-ref-number="39" id="idea39" data-nb-words="17" data-nb-chars="105">„Sbohem… A&nbsp;vy pořád doma tak sama? Sestřička je&nbsp;pryč?“ zeptal se&nbsp;co&nbsp;nejledabyleji, vycházeje do&nbsp;předsíně.</span></p>
          <p class="chunk" data-nb-ref-number="40" data-nb-words="6" data-nb-chars="35"><span class="idea" data-nb-ref-number="40" id="idea40" data-nb-words="6" data-nb-chars="35">„Copak byste jí&nbsp;chtěl, mladý pane?“</span></p>
          <p class="chunk" data-nb-ref-number="41" data-nb-words="14" data-nb-chars="80"><span class="idea" data-nb-ref-number="41" id="idea41" data-nb-words="14" data-nb-chars="80">„Ale nic zvláštního. Jen jsem se&nbsp;tak zeptal. A&nbsp;vy hned… Sbohem, Aleno Ivanovno!“</span></p>
          <p class="chunk" data-nb-ref-number="42" data-nb-words="28" data-nb-chars="164"><span class="idea" data-nb-ref-number="42" id="idea42" data-nb-words="28" data-nb-chars="164">Odešel velmi zmaten. A&nbsp;jeho zmatek stále sílil. Když šel ze&nbsp;schodů, několikrát se&nbsp;dokonce zastavil, jako by&nbsp;ho&nbsp;náhle cosi ohromilo. A&nbsp;posléze, už&nbsp;na&nbsp;ulici, vyrazil:</span></p>
          <p class="chunk" data-nb-ref-number="43" data-nb-words="51" data-nb-chars="318"><span class="idea" data-nb-ref-number="43" id="idea43" data-nb-words="51" data-nb-chars="318">„Bože můj, jak je&nbsp;to&nbsp;všechno odporné! A&nbsp;copak opravdu, copak jsem opravdu… ne, to&nbsp;je&nbsp;nesmyslné, to&nbsp;je&nbsp;nechutné!“ dodal rozhodně. „Copak jsem si&nbsp;opravdu mohl umanout tak hroznou věc? Jaké špinavosti je&nbsp;schopné mé&nbsp;srdce! Ano, hlavně jaké špinavosti, jaké nechutnosti, jaké nejodpornější nízkosti…! A&nbsp;to jsem celý měsíc…“</span></p>
          <p class="chunk" data-nb-ref-number="44" data-nb-words="228" data-nb-chars="1412"><span class="idea" data-nb-ref-number="44" id="idea44" data-nb-words="228" data-nb-chars="1412">Ani slova, ani citoslovce nestačila, aby vyjádřila jeho pobouření. Nepředstavitelný hnus, který mu&nbsp;začal svírat a&nbsp;tížit srdce, už&nbsp;když k&nbsp;stařeně šel, vystupňoval a&nbsp;znásobil se&nbsp;teď tak, že&nbsp;nevěděl, kam se&nbsp;před tím zoufalým stavem podít. Šel po&nbsp;chodníku jako opilý, nevnímaje chodce a&nbsp;vrážeje do&nbsp;nich, a&nbsp;vzpamatoval se&nbsp;až&nbsp;v&nbsp;příští ulici. Když se&nbsp;rozhlédl, shledal, že&nbsp;stojí u&nbsp;pivnice, do&nbsp;níž se&nbsp;scházelo z&nbsp;chodníku po&nbsp;schodech do&nbsp;suterénu. Ze&nbsp;dveří pivnice právě vycházeli na&nbsp;ulici dva nadávající, navzájem se&nbsp;podpírající opilci. Raskolnikov bez dlouhého rozmýšlení seběhl dolů. Doposud nikdy do&nbsp;žádné pivnice nevkročil, ale nyní se&nbsp;mu&nbsp;motala hlava a&nbsp;mimoto ho&nbsp;sužovala palčivá žízeň. Dostal chuť na&nbsp;studené pivo, tím větší, že&nbsp;svou náhlou slabost přičítal i&nbsp;své vyhladovělosti. Posadil se&nbsp;do&nbsp;tmavého špinavého kouta za&nbsp;lepkavý stolek, objednal si&nbsp;pivo a&nbsp;dychtivě vypil první sklenici. Okamžitě pocítil úlevu, myšlenky se&nbsp;mu&nbsp;vyjasnily. Nesmysl je&nbsp;to&nbsp;všechno, povzbuzoval se, darmo jsem se&nbsp;rozčiloval! Obyčejná fyzická nevolnost! Spraví to&nbsp;sklenice piva a&nbsp;nějaký ten suchar&nbsp;– v&nbsp;tu chvíli mozek okřívá, myšlenky se&nbsp;zjasňují, předsevzetí sílí! Fuj, jak je&nbsp;to&nbsp;všechno ubohé! A&nbsp;třebaže si&nbsp;tak opovržlivě odplivl, vyhlížel už&nbsp;vesele, jako by&nbsp;ze&nbsp;sebe najednou shodil nějaké strašlivé břímě, a&nbsp;přátelsky se&nbsp;rozhlédl po&nbsp;hostech. Ale i&nbsp;v&nbsp;tom okamžiku nejasně tušil, že&nbsp;celé to&nbsp;jeho optimistické rozpoložení je&nbsp;také chorobné.</span></p>
          <p class="chunk" data-nb-ref-number="45" data-nb-words="94" data-nb-chars="563"><span class="idea" data-nb-ref-number="45" id="idea45" data-nb-words="94" data-nb-chars="563">V&nbsp;pivnici bylo v&nbsp;tu dobu jen několik hostů. Hned za&nbsp;dvěma stříknutými, které potkal na&nbsp;schodech, vyhrnula se&nbsp;najednou celá parta, asi pět chasníků a&nbsp;děvče s&nbsp;harmonikou. Po&nbsp;jejich odchodu se&nbsp;místnost ztišila a&nbsp;vyprázdnila. Zbyl tam jeden maličko podroušený u&nbsp;sklenice piva, napohled měšťan; jeho druh, tlustý a&nbsp;obrovitý, v&nbsp;sibiřské čapce a&nbsp;s&nbsp;prošedivělým vousem, klimbal úplně opilý na&nbsp;lavici a&nbsp;tu a&nbsp;tam jako ze&nbsp;spaní rozhazoval rukama, luskal prsty, vsedě pohupoval horní částí těla a&nbsp;notoval k&nbsp;tomu jakousi nesmyslnou písničku, z&nbsp;níž se&nbsp;mu&nbsp;vybavovaly verše jako:</span></p>
        </section>
        <section>
          <p class="chunk" data-nb-ref-number="46" data-nb-words="10" data-nb-chars="50"><em><span class="idea" data-nb-ref-number="46" id="idea46" data-nb-words="5" data-nb-chars="24">„Celý rok měl milou rád…<br></span>
<span class="idea" data-nb-ref-number="47" id="idea47" data-nb-words="5" data-nb-chars="26">Celý rok měl milou rá-ád…“</span></em></p>
        </section>
        <section>
          <p class="chunk" data-nb-ref-number="47" data-nb-words="6" data-nb-chars="32"><span class="idea" data-nb-ref-number="48" id="idea48" data-nb-words="6" data-nb-chars="32">Nebo se&nbsp;najednou probral a&nbsp;zase:</span></p>
        </section>
        <section>
          <p class="chunk" data-nb-ref-number="48" data-nb-words="8" data-nb-chars="46"><em><span class="idea" data-nb-ref-number="49" id="idea49" data-nb-words="5" data-nb-chars="24">„Na špacír si&nbsp;půjdu sám,<br></span>
<span class="idea" data-nb-ref-number="50" id="idea50" data-nb-words="3" data-nb-chars="22">svoji milku vyhledám…“</span></em></p>
        </section>
        <section>
          <p class="chunk" data-nb-ref-number="49" data-nb-words="46" data-nb-chars="277"><span class="idea" data-nb-ref-number="51" id="idea51" data-nb-words="46" data-nb-chars="277">Ale nikdo nesdílel jeho štěstí; jeho zamlklý společník přihlížel všem těm výbuchům nevraživě a&nbsp;nedůvěřivě. Pak tu&nbsp;byl ještě jeden, který vypadal jako úředník na&nbsp;penzi. Seděl sám před svou sklenkou, občas upil nebo se&nbsp;rozhlédl po&nbsp;místnosti. Zdálo se, že&nbsp;i&nbsp;on je&nbsp;něčím rozrušený.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_007.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>
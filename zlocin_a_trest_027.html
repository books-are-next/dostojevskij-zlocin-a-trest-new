<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6">
    <meta name="apple-mobile-web-app-capable" content="yes">
    <title>6 • Zločin a trest</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zlocin_a_trest_026.html">
    <link rel="next" href="./zlocin_a_trest_028.html">
    <meta name="nb-order" content="23">
    <link rel="self" href="zlocin_a_trest_027.html">
    <meta name="nb-identifier" content="dostojevskij-zlocin-a-trest-92a8d77">
    <meta name="nb-role" content="chapter">
  </head>
  <body data-nb-words="3643" data-nb-chars="21385" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_026.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">6</span></h1>
        <p class="chunk" data-nb-ref-number="2" data-nb-words="52" data-nb-chars="338"><span class="idea" data-nb-ref-number="2" id="idea2" data-nb-words="52" data-nb-chars="338">„Tomu nevěřím! Tomu nemůžu věřit!“ stál na&nbsp;svém sklíčený Razumichin a&nbsp;tvrdošíjně vyvracel Raskolnikovovy domněnky. To&nbsp;už&nbsp;docházeli k&nbsp;Bakalejevovu penzionu, kde na&nbsp;ně&nbsp;Pulcherija Alexandrovna a&nbsp;Duňa dávno čekaly. Razumichin, pobouřený a&nbsp;rozčilený už&nbsp;jen z&nbsp;toho, že&nbsp;<em>o&nbsp;tom</em> poprvé začali mluvit otevřeně, co&nbsp;chvíli se&nbsp;v&nbsp;zápalu řeči zastavoval.</span></p>
        <p class="chunk" data-nb-ref-number="3" data-nb-words="19" data-nb-chars="125"><span class="idea" data-nb-ref-number="3" id="idea3" data-nb-words="19" data-nb-chars="125">„Tak nevěř!“ ušklíbal se&nbsp;chladně a&nbsp;přezíravě Raskolnikov. „Tys jako obyčejně nic nepozoroval, ale já&nbsp;zato vážil každé slovo.“</span></p>
        <p class="chunk" data-nb-ref-number="4" data-nb-words="28" data-nb-chars="172"><span class="idea" data-nb-ref-number="4" id="idea4" data-nb-words="28" data-nb-chars="172">„Vážil, protože jsi podezřívavý… Hm… skutečně uznávám, že&nbsp;Porfirijův tón byl celkem podivný, a&nbsp;hlavně ten mizera Zametov…! Něco tím myslel, to&nbsp;máš pravdu&nbsp;– ale proč? Proč?“</span></p>
        <p class="chunk" data-nb-ref-number="5" data-nb-words="6" data-nb-chars="30"><span class="idea" data-nb-ref-number="5" id="idea5" data-nb-words="6" data-nb-chars="30">„Přes noc se&nbsp;mu&nbsp;to&nbsp;rozleželo.“</span></p>
        <p class="chunk" data-nb-ref-number="6" data-nb-words="30" data-nb-chars="187"><span class="idea" data-nb-ref-number="6" id="idea6" data-nb-words="30" data-nb-chars="187">„Ale naopak, právě naopak přece! Kdyby skutečně měli tu&nbsp;idiot­skou domněnku, tak by&nbsp;se&nbsp;všemožně snažili neodkrývat, utajit karty, aby pak šli najisto… Ale teď to&nbsp;je&nbsp;troufalé a&nbsp;neopatrné!“</span></p>
        <p class="chunk" data-nb-ref-number="7" data-nb-words="111" data-nb-chars="639"><span class="idea" data-nb-ref-number="7" id="idea7" data-nb-words="111" data-nb-chars="639">„Kdyby měli nějaká fakta, totiž skutečná fakta nebo aspoň něčím opodstatněné podezření, pak by&nbsp;si&nbsp;jistě rozmysleli hrát tak otevřenou hru&nbsp;– doufali by, že&nbsp;vyhrají ještě více (a mimoto už&nbsp;by&nbsp;u&nbsp;mě dávno udělali prohlídku!). Ale nemají ani jediný fakt, vůbec nic, všecko je&nbsp;zdání, všecko je&nbsp;dvojsečné, všecko je&nbsp;jen nepodložená domněnka, a&nbsp;proto mnou chtějí otřást drzostí. Anebo sám dostal vztek, že&nbsp;jim chybějí fakta, a&nbsp;plácal ze&nbsp;zlosti. Ale dost možná, že&nbsp;má&nbsp;svůj plán… Zdá se, že&nbsp;je&nbsp;to&nbsp;chytrý člověk… Chtěl mě&nbsp;možná vyděsit, proto dělal, že&nbsp;ví&nbsp;všecko… V&nbsp;tom je&nbsp;kus psychologie, kamaráde… Ale tohle vysvětlování se&nbsp;mi&nbsp;už&nbsp;hnusí. Nech toho!“</span></p>
        <p class="chunk" data-nb-ref-number="8" data-nb-words="244" data-nb-chars="1389"><span class="idea" data-nb-ref-number="8" id="idea8" data-nb-words="244" data-nb-chars="1389">„A&nbsp;uráží to, uráží! Chápu tě! Ale… když jsme o&nbsp;tom začali otevřeně mluvit (a to&nbsp;je&nbsp;moc dobře, že&nbsp;jsme konečně začali, jsem moc rád!), tak se&nbsp;ti&nbsp;taky hned otevřeně přiznám, že&nbsp;jsem to&nbsp;u&nbsp;nich pozoroval už&nbsp;dávno, už&nbsp;dávno, celou tu&nbsp;dobu jsem cítil, že&nbsp;v&nbsp;nich sedí ta&nbsp;myšlenka, sice jen v&nbsp;zárodečku, sice jen kradí, ale proč i&nbsp;jen kradí! Jak se&nbsp;opovažují? Odkud, odkud to&nbsp;vlastně pramení? Kdybys věděl, jak jsem zuřil! Jakže: jen proto, že&nbsp;bývalý student zmořený bídou a&nbsp;těžkomyslností těsně předtím, než vážně onemocní, možná už&nbsp;v&nbsp;blouznivém stavu, který v&nbsp;něm klíčí (považ!), úzkostlivý, ješitný a&nbsp;sebevědomý, šest měsíců zalezlý jako krtek ve&nbsp;své ubohé díře, stojí v&nbsp;hadrech a&nbsp;v&nbsp;botách bez podrážek před nějakými komisaříčky a&nbsp;snáší jejich hrubiánství; a&nbsp;ještě mu&nbsp;strčí pod nos neočekávaný dluh, prošlou směnku dvorního rady Čebarova, plesnivá barva, třicet stupňů Réaumura, ztuchlý vzduch, tlačenice, vyprávění o&nbsp;vraždě osoby, u&nbsp;níž předtím byl, a&nbsp;to všechno&nbsp;– na&nbsp;lačný žaludek! Jakpak to&nbsp;nemělo mít za&nbsp;následek mdloby! A&nbsp;na tomhle, zrovna na&nbsp;tomhle si&nbsp;všecko vykonstruovat! Zatraceně! Chápu, že&nbsp;tě&nbsp;to&nbsp;pobuřuje, ale být na&nbsp;tvém místě, Roďko, vysmál bych se&nbsp;všem do&nbsp;očí, anebo ještě líp, naplil bych všem do&nbsp;tváře, a&nbsp;hezky šťavnatě, a&nbsp;rozdal bych kolem sebe šikovně, jak už&nbsp;se&nbsp;to&nbsp;musí, hezkou řádku facek, a&nbsp;tím bych to&nbsp;pokládal za&nbsp;vyřízené. Vykašli se&nbsp;na&nbsp;to! Vzchop se! Že&nbsp;jim není hanba!“</span></p>
        <p class="chunk" data-nb-ref-number="9" data-nb-words="10" data-nb-chars="63"><span class="idea" data-nb-ref-number="9" id="idea9" data-nb-words="10" data-nb-chars="63">Vylíčil to&nbsp;barvitě, to&nbsp;se&nbsp;musí nechat! pomyslel si&nbsp;Raskolnikov.</span></p>
        <p class="chunk" data-nb-ref-number="10" data-nb-words="29" data-nb-chars="156"><span class="idea" data-nb-ref-number="10" id="idea10" data-nb-words="29" data-nb-chars="156">„Říkáš, vykašli se&nbsp;na&nbsp;to? A&nbsp;zítra zase výslech!“ řekl trpce. „Mám se&nbsp;s&nbsp;nimi hádat? Stejně mě&nbsp;dost mrzí, že&nbsp;jsem se&nbsp;včera v&nbsp;hostinci zahazoval se&nbsp;Zametovem…“</span></p>
        <p class="chunk" data-nb-ref-number="11" data-nb-words="19" data-nb-chars="121"><span class="idea" data-nb-ref-number="11" id="idea11" data-nb-words="19" data-nb-chars="121">„Zatraceně! Půjdu k&nbsp;Porfirijovi sám! Však já&nbsp;ho&nbsp;skřípnu <em>pěkně příbuzensky</em>, musí mi&nbsp;vyložit všechno od&nbsp;Adama. A&nbsp;Zametova…“</span></p>
        <p class="chunk" data-nb-ref-number="12" data-nb-words="6" data-nb-chars="41"><span class="idea" data-nb-ref-number="12" id="idea12" data-nb-words="6" data-nb-chars="41">Konečně se&nbsp;dovtípil! řekl si&nbsp;Raskolnikov.</span></p>
        <p class="chunk" data-nb-ref-number="13" data-nb-words="64" data-nb-chars="398"><span class="idea" data-nb-ref-number="13" id="idea13" data-nb-words="64" data-nb-chars="398">„Počkej!“ chytil ho&nbsp;Razumichin náhle za&nbsp;rameno. „Počkej! Nepovídej! Už&nbsp;se&nbsp;mi&nbsp;rozbřesklo, že&nbsp;mluvíš hloupě! Jakápak je&nbsp;to&nbsp;lest? Říkals přece, že&nbsp;otázka, jestli jsi neviděl natěrače, byla lest? Jen uvaž, kdybys <em>to</em> skutečně spáchal, mohl by&nbsp;ses prořeknout, žes viděl, jak v&nbsp;bytě pracovali? Žes viděl nějaké natěrače? Naopak: nic jsi neviděl, i&nbsp;kdybys možná opravdu viděl! Kdo by&nbsp;vypovídal proti sobě?“</span></p>
        <p class="chunk" data-nb-ref-number="14" data-nb-words="22" data-nb-chars="141"><span class="idea" data-nb-ref-number="14" id="idea14" data-nb-words="22" data-nb-chars="141">„Kdybych <em>tu</em> věc skutečně spáchal, určitě bych řekl, že&nbsp;jsem viděl natěrače i&nbsp;byt,“ odpovídal opět neochotně a&nbsp;se zřejmým odporem Raskolnikov.</span></p>
        <p class="chunk" data-nb-ref-number="15" data-nb-words="6" data-nb-chars="33"><span class="idea" data-nb-ref-number="15" id="idea15" data-nb-words="6" data-nb-chars="33">„Ale proč bys mluvil proti sobě?“</span></p>
        <p class="chunk" data-nb-ref-number="16" data-nb-words="80" data-nb-chars="503"><span class="idea" data-nb-ref-number="16" id="idea16" data-nb-words="80" data-nb-chars="503">„Prostě proto, že&nbsp;jenom venkované nebo nezkušení zelenáči při výslechu úporně a&nbsp;šmahem všecko zapírají. Ale kdo je&nbsp;aspoň trochu inteligentní a&nbsp;zkušený, určitě hledí, jak to&nbsp;jen jde, přiznat všechna vnější a&nbsp;nesporná fakta, jenomže jim podkládá jiné příčiny, přidá jim svůj vlastní, zvláštní a&nbsp;nečekaný rys, který je&nbsp;postaví do&nbsp;jiného světla. Porfirij pravděpodobně počítal právě s&nbsp;tím, že&nbsp;budu takhle odpovídat a&nbsp;že určitě kvůli větší pravděpodobnosti řeknu, že&nbsp;jsem je&nbsp;viděl a&nbsp;hned to&nbsp;něčím vysvětlím…“</span></p>
        <p class="chunk" data-nb-ref-number="17" data-nb-words="35" data-nb-chars="172"><span class="idea" data-nb-ref-number="17" id="idea17" data-nb-words="35" data-nb-chars="172">„Ale na&nbsp;to&nbsp;by&nbsp;ti&nbsp;byl okamžitě řekl, že&nbsp;dva dny předtím tam natěrači ani být nemohli, a&nbsp;žes tam tedy byl ten den, kdy se&nbsp;vražda stala, kolem osmé. Chytil by&nbsp;tě&nbsp;na&nbsp;hloupost!“</span></p>
        <p class="chunk" data-nb-ref-number="18" data-nb-words="32" data-nb-chars="187"><span class="idea" data-nb-ref-number="18" id="idea18" data-nb-words="32" data-nb-chars="187">„Ale s&nbsp;tím právě počítal, myslel si, že&nbsp;si&nbsp;to&nbsp;hned neuvědomím a&nbsp;že budu honem chtít odpovědět co&nbsp;nejpravděpodobněji, a&nbsp;přitom zapomenu, že&nbsp;tam dva dny předtím žádní natěrači být nemohli.“</span></p>
        <p class="chunk" data-nb-ref-number="19" data-nb-words="5" data-nb-chars="31"><span class="idea" data-nb-ref-number="19" id="idea19" data-nb-words="5" data-nb-chars="31">„Copak bys to&nbsp;mohl zapomenout?“</span></p>
        <p class="chunk" data-nb-ref-number="20" data-nb-words="40" data-nb-chars="268"><span class="idea" data-nb-ref-number="20" id="idea20" data-nb-words="40" data-nb-chars="268">„Jakpak by&nbsp;ne! Na&nbsp;takovýchhle maličkostech ztroskotávají chytří lidé nejčastěji. Čím chytřejší člověk, tím méně počítá s&nbsp;tím, že&nbsp;ho&nbsp;nachytají na&nbsp;maličkost. Na&nbsp;hodně velkého lišáka musí přijít právě nejjednodušší léčka. Porfirij není zdaleka tak hloupý, jak si&nbsp;myslíš…“</span></p>
        <p class="chunk" data-nb-ref-number="21" data-nb-words="6" data-nb-chars="25"><span class="idea" data-nb-ref-number="21" id="idea21" data-nb-words="6" data-nb-chars="25">„Tak je&nbsp;to&nbsp;u&nbsp;mě padouch!“</span></p>
        <p class="chunk" data-nb-ref-number="22" data-nb-words="36" data-nb-chars="227"><span class="idea" data-nb-ref-number="22" id="idea22" data-nb-words="36" data-nb-chars="227">Raskolnikov se&nbsp;neudržel smíchy. Ale v&nbsp;téže chvíli mu&nbsp;připadlo hrozně divné, s&nbsp;jakou živostí a&nbsp;chutí provedl tento poslední rozbor, ačkoliv celou předchozí rozmluvu vraštil tvář odporem a&nbsp;udržoval hovor jen záměrně a&nbsp;z&nbsp;nutnosti.</span></p>
        <p class="chunk" data-nb-ref-number="23" data-nb-words="7" data-nb-chars="45"><span class="idea" data-nb-ref-number="23" id="idea23" data-nb-words="7" data-nb-chars="45">Chvílemi tomu přicházím na&nbsp;chuť! pomyslel si.</span></p>
        <p class="chunk" data-nb-ref-number="24" data-nb-words="27" data-nb-chars="170"><span class="idea" data-nb-ref-number="24" id="idea24" data-nb-words="27" data-nb-chars="170">Ale téměř vzápětí už&nbsp;jím zachvěl neklid, jako by&nbsp;ho&nbsp;náhle přepadla nějaká nečekaná a&nbsp;znepokojivá myšlenka. Jeho neklid rostl. Došli už&nbsp;ke&nbsp;vchodu do&nbsp;Bakalejevova penzionu.</span></p>
        <p class="chunk" data-nb-ref-number="25" data-nb-words="11" data-nb-chars="65"><span class="idea" data-nb-ref-number="25" id="idea25" data-nb-words="11" data-nb-chars="65">„Jdi tam zatím sám,“ řekl náhle Raskolnikov, „já se&nbsp;hned vrátím.“</span></p>
        <p class="chunk" data-nb-ref-number="26" data-nb-words="4" data-nb-chars="23"><span class="idea" data-nb-ref-number="26" id="idea26" data-nb-words="4" data-nb-chars="23">„Kampak? Už&nbsp;jsme tady!“</span></p>
        <p class="chunk" data-nb-ref-number="27" data-nb-words="13" data-nb-chars="80"><span class="idea" data-nb-ref-number="27" id="idea27" data-nb-words="13" data-nb-chars="80">„Musím ještě někam, potřebuju něco vyřídit… přijdu za&nbsp;půl hodiny… Řekni jim to.“</span></p>
        <p class="chunk" data-nb-ref-number="28" data-nb-words="6" data-nb-chars="32"><span class="idea" data-nb-ref-number="28" id="idea28" data-nb-words="6" data-nb-chars="32">„Jak chceš, ale půjdu za&nbsp;tebou!“</span></p>
        <p class="chunk" data-nb-ref-number="29" data-nb-words="69" data-nb-chars="445"><span class="idea" data-nb-ref-number="29" id="idea29" data-nb-words="69" data-nb-chars="445">„Copak mě&nbsp;chceš i&nbsp;ty trápit?“ vybuchl Raskolnikov tak roztrpčeně a&nbsp;s&nbsp;tak zoufalým pohledem, že&nbsp;Razumichinovi poklesly ruce. Chvíli stál před vchodem a&nbsp;zamračeně se&nbsp;díval, jak se&nbsp;Raskolnikov rychle vzdaluje směrem ke&nbsp;své ulici. Potom však stiskl zuby a&nbsp;zaťal pěsti, a&nbsp;když se&nbsp;na&nbsp;místě zařekl, že&nbsp;ještě téhož dne vymačká Porfirije jako citron, vyšel nahoru, aby uklidnil Pulcheriju Alexandrovnu, už&nbsp;velmi zneklidněnou jejich dlouhou nepřítomností.</span></p>
        <p class="chunk" data-nb-ref-number="30" data-nb-words="125" data-nb-chars="743"><span class="idea" data-nb-ref-number="30" id="idea30" data-nb-words="125" data-nb-chars="743">Raskolnikov došel k&nbsp;svému domu se&nbsp;skráněmi mokrými od&nbsp;potu a&nbsp;celý udýchaný. Chvatně vyběhl do&nbsp;schodů, vstoupil do&nbsp;své nezamčené komůrky a&nbsp;ihned se&nbsp;zavřel na&nbsp;háček. Pak se&nbsp;vyděšeně a&nbsp;bezhlavě vrhl do&nbsp;kouta, k&nbsp;onomu otvoru v&nbsp;tapetách, v&nbsp;němž tehdy ukryl věci, strčil dovnitř ruku a&nbsp;několik minut ho&nbsp;pečlivě prohledával a&nbsp;prohmatával každou škvíru a&nbsp;každý záhyb. Když nic nenašel, vstal a&nbsp;s&nbsp;úlevou si&nbsp;oddychl. Předtím, málem už&nbsp;před vchodem do&nbsp;Bakalejevova penzionu, mu&nbsp;náhle blesklo hlavou, že&nbsp;některá z&nbsp;těch věcí, nějaký řetízek, knoflík nebo dokonce papírek, do&nbsp;něhož byly věci zabaleny, a&nbsp;na papírku nápis stařeninou rukou, mohla tehdy ujít jeho pozornosti a&nbsp;uvíznout v&nbsp;nějaké škvíře a&nbsp;pak se&nbsp;nečekaně vynořit jako nenadálý a&nbsp;nezvratný důkaz.</span></p>
        <p class="chunk" data-nb-ref-number="31" data-nb-words="32" data-nb-chars="189"><span class="idea" data-nb-ref-number="31" id="idea31" data-nb-words="32" data-nb-chars="189">Stál trochu zamyšleně a&nbsp;na rtech mu&nbsp;pohrával podivný, pokorný a&nbsp;málo příčetný úsměv. Konečně vzal čepici a&nbsp;pomalu vyšel z&nbsp;pokojíku. V&nbsp;hlavě měl chaos. Ponořen do&nbsp;myšlenek sešel do&nbsp;průjezdu.</span></p>
        <p class="chunk" data-nb-ref-number="32" data-nb-words="9" data-nb-chars="61"><span class="idea" data-nb-ref-number="32" id="idea32" data-nb-words="9" data-nb-chars="61">„Tady ho&nbsp;máte!“ křikl kdosi hlasitě; Raskolnikov zvedl hlavu.</span></p>
        <p class="chunk" data-nb-ref-number="33" data-nb-words="58" data-nb-chars="352"><span class="idea" data-nb-ref-number="33" id="idea33" data-nb-words="58" data-nb-chars="352">Přede dveřmi své komůrky stál domovník a&nbsp;ukazoval na&nbsp;něj pomenšímu člověku, napohled měšťanovi, který měl na&nbsp;sobě jakýsi župan a&nbsp;vestu a&nbsp;na dálku nebyl k&nbsp;rozeznání od&nbsp;ženské. Hlavu v&nbsp;usmolené čepici měl pokleslou a&nbsp;celý byl nějak hrbatý. Podle zchátralé vrásčité tváře mu&nbsp;mohlo být přes padesát; maličká zateklá očka hleděla ponuře, přísně a&nbsp;nakvašeně.</span></p>
        <p class="chunk" data-nb-ref-number="34" data-nb-words="6" data-nb-chars="46"><span class="idea" data-nb-ref-number="34" id="idea34" data-nb-words="6" data-nb-chars="46">„Co je?“ přistoupil Raskolnikov k&nbsp;domovníkovi.</span></p>
        <p class="chunk" data-nb-ref-number="35" data-nb-words="26" data-nb-chars="129"><span class="idea" data-nb-ref-number="35" id="idea35" data-nb-words="26" data-nb-chars="129">Měšťan po&nbsp;něm stočil oči a&nbsp;beze spěchu, ostře a&nbsp;bedlivě si&nbsp;ho&nbsp;prohlédl; pak se&nbsp;pomalu otočil a&nbsp;beze slova vyšel ze&nbsp;vrat na&nbsp;ulici.</span></p>
        <p class="chunk" data-nb-ref-number="36" data-nb-words="6" data-nb-chars="38"><span class="idea" data-nb-ref-number="36" id="idea36" data-nb-words="6" data-nb-chars="38">„Tak co&nbsp;je?“ rozhorlil se&nbsp;Raskolnikov.</span></p>
        <p class="chunk" data-nb-ref-number="37" data-nb-words="33" data-nb-chars="165"><span class="idea" data-nb-ref-number="37" id="idea37" data-nb-words="33" data-nb-chars="165">„Ale nějaký člověk se&nbsp;ptal, jestli tady bydlí ten a&nbsp;ten student, jmenoval vás, a&nbsp;u&nbsp;koho jste na&nbsp;bytě. Vtom jste sešel, já&nbsp;mu&nbsp;vás ukázal, a&nbsp;on hned šel. Však vidíte.“</span></p>
        <p class="chunk" data-nb-ref-number="38" data-nb-words="24" data-nb-chars="135"><span class="idea" data-nb-ref-number="38" id="idea38" data-nb-words="24" data-nb-chars="135">Domovník z&nbsp;toho byl také trochu zmatený, ale ne&nbsp;příliš; chvíli ještě nerozhodně stál, ale pak se&nbsp;otočil a&nbsp;zalezl zpátky do&nbsp;své komůrky.</span></p>
        <p class="chunk" data-nb-ref-number="39" data-nb-words="72" data-nb-chars="396"><span class="idea" data-nb-ref-number="39" id="idea39" data-nb-words="72" data-nb-chars="396">Raskolnikov chvatně vykročil za&nbsp;měšťanem a&nbsp;okamžitě ho&nbsp;spatřil, jak kráčí stále stejně odměřeným a&nbsp;pomalým krokem, oči upřené do&nbsp;země, jako by&nbsp;o&nbsp;něčem přemýšlel. Záhy ho&nbsp;dohonil a&nbsp;chvíli šel za&nbsp;ním; ale pak se&nbsp;k&nbsp;němu připojil a&nbsp;podíval se&nbsp;mu&nbsp;ze&nbsp;strany do&nbsp;obličeje. Neznámý si&nbsp;ho&nbsp;okamžitě všiml, rychle si&nbsp;ho&nbsp;změřil, ale hned zase sklopil oči a&nbsp;tak šli chvíli těsně vedle sebe, bez jediného slova.</span></p>
        <p class="chunk" data-nb-ref-number="40" data-nb-words="14" data-nb-chars="84"><span class="idea" data-nb-ref-number="40" id="idea40" data-nb-words="14" data-nb-chars="84">„Vy jste se&nbsp;na&nbsp;mě&nbsp;ptal… u&nbsp;domovníka?“ řekl konečně Raskolnikov, ale nějak přidušeně.</span></p>
        <p class="chunk" data-nb-ref-number="41" data-nb-words="11" data-nb-chars="64"><span class="idea" data-nb-ref-number="41" id="idea41" data-nb-words="11" data-nb-chars="64">Měšťan mu&nbsp;neodpověděl, ba&nbsp;ani se&nbsp;na&nbsp;něj nepodíval. Znova mlčeli.</span></p>
        <p class="chunk" data-nb-ref-number="42" data-nb-words="36" data-nb-chars="223"><span class="idea" data-nb-ref-number="42" id="idea42" data-nb-words="36" data-nb-chars="223">„Co si&nbsp;vlastně myslíte… přijdete se&nbsp;na&nbsp;mě&nbsp;vyptávat… a&nbsp;mlčíte…, co&nbsp;to&nbsp;má&nbsp;znamenat?“ Raskolnikov mluvil zajíkavě, slova se&nbsp;mu&nbsp;těžce drala z&nbsp;hrdla. Měšťan teď pozvedl oči a&nbsp;změřil si&nbsp;Raskolnikova zlověstným, chmurným pohledem.</span></p>
        <p class="chunk" data-nb-ref-number="43" data-nb-words="8" data-nb-chars="52"><span class="idea" data-nb-ref-number="43" id="idea43" data-nb-words="8" data-nb-chars="52">„Vražedníku!“ řekl náhle tiše, ale jasně a&nbsp;zřetelně.</span></p>
        <p class="chunk" data-nb-ref-number="44" data-nb-words="36" data-nb-chars="216"><span class="idea" data-nb-ref-number="44" id="idea44" data-nb-words="36" data-nb-chars="216">Raskolnikov šel podle něho. Najednou mu&nbsp;úžasně ochably nohy, v&nbsp;zádech cítil mrazení, srdce se&nbsp;mu&nbsp;na&nbsp;okamžik doslova zastavilo, ale vzápětí se&nbsp;rozbušilo jak splašené. Tak šli vedle sebe opět úplně mlčky asi sto kroků.</span></p>
        <p class="chunk" data-nb-ref-number="45" data-nb-words="5" data-nb-chars="26"><span class="idea" data-nb-ref-number="45" id="idea45" data-nb-words="5" data-nb-chars="26">Měšťan se&nbsp;na&nbsp;něho nedíval.</span></p>
        <p class="chunk" data-nb-ref-number="46" data-nb-words="11" data-nb-chars="71"><span class="idea" data-nb-ref-number="46" id="idea46" data-nb-words="11" data-nb-chars="71">„Co to&nbsp;povídáte… co… kdo je&nbsp;vrah?“ hlesl sotva slyšitelně Ras­kolnikov.</span></p>
        <p class="chunk" data-nb-ref-number="47" data-nb-words="95" data-nb-chars="566"><span class="idea" data-nb-ref-number="47" id="idea47" data-nb-words="95" data-nb-chars="566">„<em>Ty</em> jsi vražedník!“ řekl měšťan ještě zřetelněji a&nbsp;důrazněji, s&nbsp;divným, záštiplně vítězným úsměvem, a&nbsp;znova se&nbsp;podíval přímo do&nbsp;Raskolnikovovy bledé tváře a&nbsp;do jeho strnulých očí. To&nbsp;už&nbsp;došli na&nbsp;křižovatku. Měšťan zahnul doleva, a&nbsp;aniž se&nbsp;ohlédl, odcházel. Raskolnikov se&nbsp;zastavil a&nbsp;dlouho se&nbsp;za&nbsp;ním díval. Viděl, jak se&nbsp;neznámý už&nbsp;dobrých padesát kroků od&nbsp;něho ohlédl a&nbsp;podíval se&nbsp;na&nbsp;něj, stále ještě bez hnutí stojícího na&nbsp;místě. Dobře už&nbsp;se&nbsp;to&nbsp;nedalo rozeznat, ale Raskolnikov měl dojem, že&nbsp;se&nbsp;neznámý i&nbsp;tentokrát usmál svým chladně záštiplným a&nbsp;vítězným úsměvem.</span></p>
        <p class="chunk" data-nb-ref-number="48" data-nb-words="52" data-nb-chars="307"><span class="idea" data-nb-ref-number="48" id="idea48" data-nb-words="52" data-nb-chars="307">Pomalým, malátným krokem, s&nbsp;roztřesenými koleny a&nbsp;jaksi hrozně prokřehlý se&nbsp;Raskolnikov vrátil k&nbsp;sobě nahoru. Sundal čepici, položil ji&nbsp;na&nbsp;stůl a&nbsp;dobrých deset minut stál bez hnutí. Pak se&nbsp;vyčerpaně svalil na&nbsp;divan a&nbsp;zmučeně, se&nbsp;slabým zasténáním se&nbsp;na&nbsp;něm natáhl; oči měl zavřené. Tak ležel asi půl hodiny.</span></p>
        <p class="chunk" data-nb-ref-number="49" data-nb-words="118" data-nb-chars="726"><span class="idea" data-nb-ref-number="49" id="idea49" data-nb-words="118" data-nb-chars="726">Nemyslel na&nbsp;nic. Nějaké myšlenky nebo útržky myšlenek se&nbsp;mu&nbsp;sice honily hlavou, nějaké zmatené výjevy, tváře lidí, které viděl někdy v&nbsp;dětství nebo které kdesi potkal jen jedinkrát v&nbsp;životě a&nbsp;na které by&nbsp;si&nbsp;byl nikdy nevzpomněl; zvonice v-ského kostela; kulečník v&nbsp;jednom hostinci a&nbsp;u&nbsp;kulečníku nějaký důstojník, vůně doutníků v&nbsp;jakési sklepní trafice, krčma, černé, úplně tmavé schody polité pomyjemi a&nbsp;poseté vaječnými skořápkami, odněkud zaznívá nedělní vyzvánění… Všecko se&nbsp;střídalo a&nbsp;tančilo jako ve&nbsp;víru. Leccos se&nbsp;mu&nbsp;docela líbilo, chtěl na&nbsp;tom ulpět, ale okamžitě to&nbsp;zase prchalo a&nbsp;mimoto mu&nbsp;cosi svíralo nitro, ne&nbsp;však příliš. Chvílemi mu&nbsp;dokonce bylo dobře. Lehké mrazení neustávalo a&nbsp;i ten pocit byl téměř příjemný.</span></p>
        <p class="chunk" data-nb-ref-number="50" data-nb-words="39" data-nb-chars="245"><span class="idea" data-nb-ref-number="50" id="idea50" data-nb-words="39" data-nb-chars="245">Uslyšel chvatné kroky Razumichinovy a&nbsp;jeho hlas; zavřel oči a&nbsp;předstíral, že&nbsp;spí. Razumichin otevřel dveře a&nbsp;chvíli v&nbsp;nich zůstal jakoby nerozhodně stát. Pak tiše vešel do&nbsp;místnosti a&nbsp;opatrně přistoupil k&nbsp;divanu. Bylo slyšet, jak Nastasja šeptá:</span></p>
        <p class="chunk" data-nb-ref-number="51" data-nb-words="11" data-nb-chars="52"><span class="idea" data-nb-ref-number="51" id="idea51" data-nb-words="11" data-nb-chars="52">„Nech ho&nbsp;na&nbsp;pokoji, jen ať&nbsp;se&nbsp;vyspí. Nají se&nbsp;potom.“</span></p>
        <p class="chunk" data-nb-ref-number="52" data-nb-words="3" data-nb-chars="31"><span class="idea" data-nb-ref-number="52" id="idea52" data-nb-words="3" data-nb-chars="31">„Pravda,“ odpověděl Razumichin.</span></p>
        <p class="chunk" data-nb-ref-number="53" data-nb-words="21" data-nb-chars="136"><span class="idea" data-nb-ref-number="53" id="idea53" data-nb-words="21" data-nb-chars="136">Oba opatrně vyšli a&nbsp;zavřeli dveře. Uběhla další půlhodina. Ras­kolnikov otevřel oči, převrátil se&nbsp;opět naznak a&nbsp;založil ruce pod hlavou.</span></p>
        <p class="chunk" data-nb-ref-number="54" data-nb-words="88" data-nb-chars="461"><span class="idea" data-nb-ref-number="54" id="idea54" data-nb-words="88" data-nb-chars="461">Kdo je&nbsp;to? Kdo je&nbsp;ten neznámý, který se&nbsp;vynořil ze&nbsp;země? Kde byl a&nbsp;co viděl? Viděl všecko, o&nbsp;tom nemůže být pochyby. Kde jenom tenkrát stál a&nbsp;odkud se&nbsp;díval? Proč se&nbsp;vynořil teprve teď? A&nbsp;jak mohl co&nbsp;vidět&nbsp;– copak to&nbsp;je&nbsp;možné…? Hm…, trnul i&nbsp;zmítal se&nbsp;dál Raskolnikov, a&nbsp;pouzdro, které našel Nikolaj za&nbsp;dveřmi, to&nbsp;je&nbsp;také možné? Důkazy? Přehlédneš desetinnou tečku&nbsp;– a&nbsp;už je&nbsp;tu&nbsp;důkaz jak Cheopsova pyramida! Moucha tam lítala, ta&nbsp;to&nbsp;viděla! Copak je&nbsp;tohle možné?</span></p>
        <p class="chunk" data-nb-ref-number="55" data-nb-words="10" data-nb-chars="60"><span class="idea" data-nb-ref-number="55" id="idea55" data-nb-words="10" data-nb-chars="60">A&nbsp;s&nbsp;odporem náhle pocítil, jak zeslábl, jak fyzicky zeslábl.</span></p>
        <p class="chunk" data-nb-ref-number="56" data-nb-words="33" data-nb-chars="186"><span class="idea" data-nb-ref-number="56" id="idea56" data-nb-words="33" data-nb-chars="186">Měl jsem to&nbsp;vědět už&nbsp;napřed, uvažoval s&nbsp;trpkým úsměvem. Jak jsem jen mohl vzít sekyru a&nbsp;zkrvavit se. Byl jsem povinen vědět to&nbsp;napřed… „Ale vždyť jsem to&nbsp;věděl napřed!“ zašeptal zoufale.</span></p>
        <p class="chunk" data-nb-ref-number="57" data-nb-words="69" data-nb-chars="398"><span class="idea" data-nb-ref-number="57" id="idea57" data-nb-words="69" data-nb-chars="398">Občas před ním vyvstávala jako zeď utkvělá myšlenka: Ne, ti&nbsp;lidé jsou z&nbsp;jiného těsta; skutečný <em>vládce</em>, jemuž je&nbsp;vše dovoleno, zpustoší Toulon, vraždí v&nbsp;Paříži, <em>zapomene</em> armádu v&nbsp;Egyptě, <em>ztratí</em> půl milionu lidí v&nbsp;moskevském tažení a&nbsp;odbude to&nbsp;slovní hříčkou ve&nbsp;Vilně. A&nbsp;ještě mu&nbsp;po&nbsp;smrti stavějí pomníky&nbsp;– zkrátka, má&nbsp;dovoleno všecko! Ne! Takoví lidé zřejmě nemají tělo z&nbsp;masa a&nbsp;kostí, ale z&nbsp;bronzu!</span></p>
        <p class="chunk" data-nb-ref-number="58" data-nb-words="57" data-nb-chars="391"><span class="idea" data-nb-ref-number="58" id="idea58" data-nb-words="57" data-nb-chars="391">Ale vtom ho&nbsp;skoro rozesmála postranní myšlenka: Napoleon, pyramidy, Waterloo&nbsp;– a&nbsp;hubená odporná registrátorka, stará lichvářka s&nbsp;červenou truhlou pod postelí&nbsp;– copak tohle může pochopit třeba takový Porfirij Petrovič…? Kdepak by&nbsp;tohle pochopili…! Nedovolí jim to&nbsp;estetický cit. Copak Napoleon poleze k&nbsp;babce pod postel! Chudáci! Chvílemi cítil, že&nbsp;skoro blouzní, upadal do&nbsp;horečnatých stavů.</span></p>
        <p class="chunk" data-nb-ref-number="59" data-nb-words="400" data-nb-chars="2297"><span class="idea" data-nb-ref-number="59" id="idea59" data-nb-words="400" data-nb-chars="2297">Babka je&nbsp;nesmysl! přemítal zaníceně a&nbsp;nesouvisle. Celá babka je&nbsp;možná omyl, o&nbsp;ni vlastně nejde! To&nbsp;celé s&nbsp;tou bábou byla jen nemoc… chtěl jsem co&nbsp;nejrychleji překročit… nezabil jsem člověka, zabil jsem princip! Ano, princip jsem zabil, ale nic jsem tím nepřekročil, zůstal jsem na&nbsp;téže straně… Uměl jsem všehovšudy zabít! Ale ani to&nbsp;jsem neuměl, jak se&nbsp;ukazuje… Princip? Pročpak prve ten naivní Razumichin nadával na&nbsp;socialisty? Přičinliví, obchodničtí lidé, jejichž oborem je&nbsp;„obecné blaho“… Ne, já&nbsp;mám jen jeden život, a&nbsp;druhý už&nbsp;nedostanu&nbsp;– nechci čekat, až&nbsp;bude to&nbsp;obecné blaho. Já&nbsp;sám chci také užít života, anebo raději vůbec nežít. Tak co? Nechtěl jsem prostě chodit kolem hladové matky a&nbsp;tisknout v&nbsp;kapse svůj rubl, čekat, až&nbsp;nastane obecné blaho. „Tak tady nesu cihlu na&nbsp;to&nbsp;obecné blaho a&nbsp;náramně mě&nbsp;to&nbsp;hřeje u&nbsp;srdce.“ Haha! Pročpak jste mě&nbsp;opomenuli? Žiju přece jen jednou, já&nbsp;chci přece taky… „Ech, jsem estetická veš, a&nbsp;nic víc!“ dodal náhle a&nbsp;rozesmál se&nbsp;jako pomatený. Ano, jsem opravdu veš, ulpěl na&nbsp;té&nbsp;myšlence a&nbsp;dopodrobna, hravě, s&nbsp;potěšením ji&nbsp;rozváděl: Už&nbsp;proto, že&nbsp;za&nbsp;prvé právě uvažuju o&nbsp;tom, že&nbsp;jsem veš, a&nbsp;za druhé proto, že&nbsp;jsem celý měsíc nenechal na&nbsp;pokoji milosrdnou prozřetelnost a&nbsp;volal jsem ji&nbsp;za&nbsp;svědka, že&nbsp;to&nbsp;nepodnikám pro své potěšení a&nbsp;povyražení, nýbrž v&nbsp;zájmu velkého a&nbsp;příjemného cíle, haha! A&nbsp;za třetí proto, že&nbsp;jsem si&nbsp;vytkl být při tom činu co&nbsp;nejspravedlivější, co&nbsp;do&nbsp;míry i&nbsp;váhy, i&nbsp;početně: ze&nbsp;všech vší jsem si&nbsp;vybral tu&nbsp;nejneužitečnější, a&nbsp;když jsem ji&nbsp;zabil, předsevzal jsem si, že&nbsp;si&nbsp;od&nbsp;ní&nbsp;vezmu jen tolik, kolik potřebuju pro první krok, nic víc a&nbsp;nic míň (a zbytek by&nbsp;tedy podle závěti stejně dostal klášter, haha!)… A&nbsp;konečně a&nbsp;nezvratně jsem veš proto, zaskřípal zuby, že&nbsp;sám jsem možná ještě odpornější a&nbsp;hnusnější než zabitá veš, a&nbsp;dokonce jsem <em>předvídal</em>, že&nbsp;si&nbsp;to&nbsp;<em>potom</em>, až&nbsp;zavraždím, řeknu! Copak může být ještě něco hroznějšího? Ta&nbsp;ubohost, ta&nbsp;hanebnost…! Ach, jak teď chápu „proroka“ s&nbsp;šavlí, na&nbsp;koni: to&nbsp;poroučí Alláh a&nbsp;vy poslouchejte, „třesoucí se“ němé tváře! Pravdu, stokrát pravdu má&nbsp;„prorok“, když postaví doprostřed ulice baterii a&nbsp;pálí do&nbsp;spravedlivých i&nbsp;nespravedlivých a&nbsp;nepokládá za&nbsp;nutné jakékoliv vysvětlení! Podrob se, třesoucí se&nbsp;němá tváři, a&nbsp;nic si&nbsp;nepřej, to&nbsp;není tvá věc…! Ne, ani za&nbsp;nic, ani za&nbsp;nic té&nbsp;bábě neodpustím!</span></p>
        <p class="chunk" data-nb-ref-number="60" data-nb-words="15" data-nb-chars="86"><span class="idea" data-nb-ref-number="60" id="idea60" data-nb-words="15" data-nb-chars="86">Vlasy měl mokré od&nbsp;potu, v&nbsp;okoralých rtech mu&nbsp;cukalo, pohled upíral strnule do&nbsp;stropu.</span></p>
        <p class="chunk" data-nb-ref-number="61" data-nb-words="132" data-nb-chars="756"><span class="idea" data-nb-ref-number="61" id="idea61" data-nb-words="132" data-nb-chars="756">Matka, sestra, jak jsem je&nbsp;měl rád! Čím to, že&nbsp;je&nbsp;teď nenávidím? Ano, nenávidím je, fyzicky je&nbsp;nenávidím, nestrpím je&nbsp;ve&nbsp;své blízkosti… Prve jsem přistoupil k&nbsp;matce a&nbsp;políbil jsem ji, vzpomínám si… Objímat a&nbsp;myslet si, že&nbsp;kdyby se&nbsp;to&nbsp;dověděla, tak… nebylo by&nbsp;lepší jí&nbsp;to&nbsp;říct? Já&nbsp;sám to&nbsp;udělám… Ano, <em>ona</em> je&nbsp;asi stejná jako já, dodal napínaje usilovně mozek, jako by&nbsp;zápasil s&nbsp;dotírajícími mrákotami. Ach, jak teď tu&nbsp;bábu nenávidím! Snad bych ji&nbsp;zabil znova, kdyby ožila! Ubohá Lizaveta! Proč se&nbsp;k&nbsp;tomu jen připletla…! Podivná věc, že&nbsp;na&nbsp;ni&nbsp;skoro nevzpomenu, jako bych ji&nbsp;ani nebyl zabil…! Lizaveta! Soňa! Pokorné chudinky s&nbsp;pokornýma očima… Tak dobré…! Proč nepláčou? Proč nenaříkají…? Dávají všecko, co&nbsp;mají…, a&nbsp;dívají se&nbsp;pokorně a&nbsp;tiše… Soňo! Tichá Soňo!</span></p>
        <p class="chunk" data-nb-ref-number="62" data-nb-words="751" data-nb-chars="4253"><span class="idea" data-nb-ref-number="62" id="idea62" data-nb-words="751" data-nb-chars="4253">Obestřely ho&nbsp;mrákoty; k&nbsp;vlastnímu podivu nemohl říct, jak se&nbsp;octl na&nbsp;ulici. Bylo už&nbsp;pozdě večer. Tma houstla, měsíc stál v&nbsp;úplňku a&nbsp;zářil stále jasněji, ve&nbsp;vzduchu však bylo zvláštní dusno. Po&nbsp;ulicích se&nbsp;valily proudy lidí; řemeslníci a&nbsp;pracující se&nbsp;rozcházeli po&nbsp;domech, ostatní se&nbsp;procházeli; bylo cítit pach vápna, prachu a&nbsp;stojaté vody. Raskolnikov šel neveselý a&nbsp;ustaraný&nbsp;– jasně si&nbsp;byl vědom, že&nbsp;vyšel z&nbsp;domu s&nbsp;nějakým cílem, že&nbsp;někam pospíchá, že&nbsp;chtěl něco vykonat, ale nemohl si&nbsp;vzpomenout co. Náhle se&nbsp;zastavil a&nbsp;spatřil na&nbsp;druhé straně ulice na&nbsp;chodníku nějakého muže, který na&nbsp;něj mával rukou. Zamířil k&nbsp;němu přes ulici, ale muž se&nbsp;náhle otočil a&nbsp;odcházel, jako by&nbsp;se&nbsp;nic nestalo, se&nbsp;svěšenou hlavou, aniž se&nbsp;ohlédl nebo nějak dal najevo, že&nbsp;ho&nbsp;volal. A&nbsp;volal mě&nbsp;vlastně? napadlo Raskolnikova, ale přesto se&nbsp;pustil za&nbsp;ním. Ale ještě od&nbsp;něho nebyl ani deset kroků, a&nbsp;už ho&nbsp;s&nbsp;úlekem poznal&nbsp;– byl to&nbsp;onen měšťan, v&nbsp;stejném županu a&nbsp;stejně shrbený. Raskolnikov se&nbsp;držel několik kroků za&nbsp;ním; srdce mu&nbsp;bušilo; odbočili do&nbsp;postranní ulice, ale muž se&nbsp;stále neotáčel. Ví&nbsp;vůbec, že&nbsp;za&nbsp;ním jdu? přemítal Raskolnikov. Měšťan vešel do&nbsp;vrat nějakého velkého domu. Raskolnikov rychle došel k&nbsp;vratům a&nbsp;díval se, zda se&nbsp;neohlédne a&nbsp;nepozve ho&nbsp;za&nbsp;sebou. A&nbsp;skutečně, když neznámý už&nbsp;prošel průjezdem a&nbsp;vcházel do&nbsp;dvora, náhle se&nbsp;otočil a&nbsp;znovu jako by&nbsp;mu&nbsp;pokynul. Raskolnikov ihned prošel průjezdem za&nbsp;ním, ale muž na&nbsp;dvoře už&nbsp;nebyl. Vešel asi hned na&nbsp;první schodiště. Raskolnikov rychle vykročil za&nbsp;ním. Opravdu, o&nbsp;dvoje schody výše se&nbsp;ještě rozléhaly čísi odměřené a&nbsp;poklidné kroky. A&nbsp;zvláštní věc, schody jako by&nbsp;mu&nbsp;byly povědomé! A&nbsp;už byl u&nbsp;okna na&nbsp;prvním odpočívadle; smutně a&nbsp;tajemně proudilo skly měsíční světlo; už&nbsp;stál v&nbsp;prvním poschodí. Oh! To&nbsp;je&nbsp;přece ten byt, ve&nbsp;kterém pracovali natěrači… Jak to, že&nbsp;ho&nbsp;nepoznal hned? Kroky muže, který šel před ním, utichly. To&nbsp;znamená, že&nbsp;se&nbsp;někde zastavil nebo schoval. A&nbsp;teď druhé poschodí; má&nbsp;jít ještě výš? Je&nbsp;tam takové ticho, skoro děsivé… Ale šel. Hluk jeho vlastních kroků ho&nbsp;lekal a&nbsp;rozechvíval. Bože, taková tma! Měšťan se&nbsp;asi schoval někde v&nbsp;koutě. Vida! Dveře na&nbsp;chodbu jsou dokořán; na&nbsp;chvíli se&nbsp;zarazil a&nbsp;pak vstoupil. V&nbsp;předsíni byla tma a&nbsp;prázdno, pusto, jako by&nbsp;odtud všecko vynesli; tichounce, po&nbsp;špičkách šel dál do&nbsp;pokoje; byl celý prozářený jasným měsíčním světlem; nic se&nbsp;tu&nbsp;nezměnilo: tytéž židle, zrcadlo, žlutý divan a&nbsp;obrazy v&nbsp;rámečcích. Velikánský kulatý, měděně červený měsíc hleděl přímo do&nbsp;oken. To&nbsp;od&nbsp;měsíce je&nbsp;takové ticho, pomyslel si&nbsp;Raskolnikov. Určitě teď dává nějakou hádanku. Stál a&nbsp;čekal, dlouho čekal, a&nbsp;čím tišší byl měsíc, tím silněji, až&nbsp;bolestivě mu&nbsp;bušilo srdce. A&nbsp;ticho, ticho. Vtom se&nbsp;ozvalo kratičké zapraskání, jako by&nbsp;někdo přelomil loučku, a&nbsp;opět všechno mrtvě utichlo. Probuzená moucha náhle v&nbsp;prudkém letu narazila na&nbsp;sklo a&nbsp;žalostně se&nbsp;rozbzučela. V&nbsp;téže chvíli jako by&nbsp;v&nbsp;koutě, mezi malou skříní a&nbsp;oknem, rozeznal pověšený ženský plášť. Kde se&nbsp;tu&nbsp;vzal ten plášť? podivil se, dříve tu&nbsp;přece nebyl… Potichoučku se&nbsp;přiblížil a&nbsp;poznal, že&nbsp;se&nbsp;za&nbsp;pláštěm někdo skrývá. Opatrně plášť odhrnul a&nbsp;uviděl, že&nbsp;tam stojí židle a&nbsp;na židli že&nbsp;sedí babka, celá zkroucená a&nbsp;se svěšenou hlavou, takže jí&nbsp;nemohl nahlédnout do&nbsp;tváře, ale byla to&nbsp;ona. Chvíli nad ní&nbsp;stál: Bojí se! pomyslel si, tichounce vytáhl z&nbsp;poutka sekyru a&nbsp;udeřil babku dvakrát za&nbsp;sebou do&nbsp;temene. Ale zvláštní věc: ani se&nbsp;pod těmi ranami nepohnula, jako by&nbsp;byla ze&nbsp;dřeva. Vylekal se, sklonil se&nbsp;nad ni&nbsp;a&nbsp;prohlížel si&nbsp;ji; ale i&nbsp;ona svěsila hlavu ještě víc. Proto se&nbsp;sklonil až&nbsp;k&nbsp;podlaze a&nbsp;podíval se&nbsp;jí&nbsp;zdola do&nbsp;obličeje, ale jak se&nbsp;podíval, ustrnul: babka se&nbsp;smála&nbsp;– dusila se&nbsp;tichým, neslyšným smíchem, ze&nbsp;všech sil se&nbsp;snažila, aby ji&nbsp;neuslyšel. Náhle měl dojem, že&nbsp;dveře z&nbsp;ložnice se&nbsp;maličko pootevřely a&nbsp;že se&nbsp;tam také někdo jako by&nbsp;zasmál a&nbsp;že si&nbsp;tam něco šeptají. Popadla ho&nbsp;zuřivost: vší silou začal babku bít po&nbsp;hlavě, ale po&nbsp;každé ráně smích a&nbsp;šuškání v&nbsp;ložnici zaznívalo stále hlasitěji a&nbsp;babka už&nbsp;se&nbsp;kolébala smíchy. Obrátil se&nbsp;na&nbsp;útěk, ale předsíň byla plná lidí, dveře na&nbsp;schody byly dokořán a&nbsp;na chodbě, na&nbsp;schodech až&nbsp;dolů plno lidí, hlava na&nbsp;hlavě, všichni se&nbsp;dívají, ale všichni zvědavě čekají, mlčí… Srdce se&nbsp;mu&nbsp;sevřelo, nohy mu&nbsp;zdřevěněly, neposlechly ho… Chtěl vykřiknout a&nbsp;– procitl.</span></p>
        <p class="chunk" data-nb-ref-number="63" data-nb-words="26" data-nb-chars="155"><span class="idea" data-nb-ref-number="63" id="idea63" data-nb-words="26" data-nb-chars="155">Hluboce si&nbsp;oddychl, ale sen kupodivu zřejmě pokračoval: dveře jeho komůrky byly dokořán a&nbsp;na prahu stál nějaký úplně neznámý muž a&nbsp;pozorně si&nbsp;ho&nbsp;prohlížel.</span></p>
        <p class="chunk" data-nb-ref-number="64" data-nb-words="114" data-nb-chars="683"><span class="idea" data-nb-ref-number="64" id="idea64" data-nb-words="114" data-nb-chars="683">Raskolnikov dosud docela neotevřel oči, ale okamžitě je&nbsp;zase zavřel. Ležel naznak a&nbsp;ani se&nbsp;nepohnul. Je&nbsp;to&nbsp;ještě sen, nebo není? přemítal a&nbsp;nenápadně opět nepatrně pozvedl řasy: neznámý stál na&nbsp;témž místě a&nbsp;pořád si&nbsp;ho&nbsp;prohlížel. Náhle opatrně překročil práh, šetrně za&nbsp;sebou zavřel dveře, přistoupil ke&nbsp;stolu, chvilenku vyčkal a&nbsp;přitom z&nbsp;něho stále nespouštěl oči, a&nbsp;pak se&nbsp;tiše, bez nejmenšího hluku posadil na&nbsp;židli vedle divanu, klobouk položil vedle na&nbsp;podlahu, obě ruce spojil na&nbsp;hlavici hole a&nbsp;podepřel si&nbsp;o&nbsp;ně bradu. Bylo vidět, že&nbsp;je&nbsp;připraven čekat dlouho. Pokud se&nbsp;dalo rozeznat skrze pomrkávající řasy, byl už&nbsp;postarší, zavalitý, a&nbsp;měl hustý, světlý, skoro bílý plnovous…</span></p>
        <p class="chunk" data-nb-ref-number="65" data-nb-words="49" data-nb-chars="302"><span class="idea" data-nb-ref-number="65" id="idea65" data-nb-words="49" data-nb-chars="302">Uplynulo asi deset minut. Bylo ještě světlo, ale už&nbsp;se&nbsp;začínalo šeřit. V&nbsp;místnosti bylo naprosté ticho. Ani ze&nbsp;schodů nedoléhal jediný zvuk. Bylo slyšet jen bzukot a&nbsp;zmítání nějaké velké mouchy, prudce narážející do&nbsp;skla. Posléze to&nbsp;bylo už&nbsp;nesnesitelné a&nbsp;Raskolnikov se&nbsp;náhle prudce posadil na&nbsp;divanu:</span></p>
        <p class="chunk" data-nb-ref-number="66" data-nb-words="5" data-nb-chars="28"><span class="idea" data-nb-ref-number="66" id="idea66" data-nb-words="5" data-nb-chars="28">„Tak mluvte, co&nbsp;si&nbsp;přejete?“</span></p>
        <p class="chunk" data-nb-ref-number="67" data-nb-words="25" data-nb-chars="169"><span class="idea" data-nb-ref-number="67" id="idea67" data-nb-words="25" data-nb-chars="169">„Však já&nbsp;věděl, že&nbsp;nespíte a&nbsp;že se&nbsp;jen přetvařujete,“ záhadně odpověděl neznámý a&nbsp;nevzrušeně se&nbsp;rozesmál. „Dovolte, abych se&nbsp;představil&nbsp;– Arkadij Ivanovič Svidrigajlov…“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_028.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
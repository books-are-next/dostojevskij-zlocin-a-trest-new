<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2 • Zločin a trest</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zlocin_a_trest_051.html">
    <link rel="next" href="./colophon.html">
    <meta name="nb-order" content="48">
    <link rel="self" href="zlocin_a_trest_052.html">
    <meta name="nb-identifier" content="dostojevskij-zlocin-a-trest-501bc8a">
    <meta name="nb-role" content="chapter">
  </head>
  <body data-nb-words="2770" data-nb-chars="16338" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="zlocin_a_trest_005.html">ČÁST PRVNÍ</a></li>
        <li><a href="zlocin_a_trest_006.html">1</a></li>
        <li><a href="zlocin_a_trest_007.html">2</a></li>
        <li><a href="zlocin_a_trest_008.html">3</a></li>
        <li><a href="zlocin_a_trest_009.html">4</a></li>
        <li><a href="zlocin_a_trest_010.html">5</a></li>
        <li><a href="zlocin_a_trest_011.html">6</a></li>
        <li><a href="zlocin_a_trest_012.html">7</a></li>
        <li><a href="zlocin_a_trest_013.html">ČÁST DRUHÁ</a></li>
        <li><a href="zlocin_a_trest_014.html">1</a></li>
        <li><a href="zlocin_a_trest_015.html">2</a></li>
        <li><a href="zlocin_a_trest_016.html">3</a></li>
        <li><a href="zlocin_a_trest_017.html">4</a></li>
        <li><a href="zlocin_a_trest_018.html">5</a></li>
        <li><a href="zlocin_a_trest_019.html">6</a></li>
        <li><a href="zlocin_a_trest_020.html">7</a></li>
        <li><a href="zlocin_a_trest_021.html">ČÁST TŘETÍ</a></li>
        <li><a href="zlocin_a_trest_022.html">1</a></li>
        <li><a href="zlocin_a_trest_023.html">2</a></li>
        <li><a href="zlocin_a_trest_024.html">3</a></li>
        <li><a href="zlocin_a_trest_025.html">4</a></li>
        <li><a href="zlocin_a_trest_026.html">5</a></li>
        <li><a href="zlocin_a_trest_027.html">6</a></li>
        <li><a href="zlocin_a_trest_028.html">ČÁST ČTVRTÁ</a></li>
        <li><a href="zlocin_a_trest_029.html">1</a></li>
        <li><a href="zlocin_a_trest_030.html">2</a></li>
        <li><a href="zlocin_a_trest_031.html">3</a></li>
        <li><a href="zlocin_a_trest_032.html">4</a></li>
        <li><a href="zlocin_a_trest_033.html">5</a></li>
        <li><a href="zlocin_a_trest_034.html">6</a></li>
        <li><a href="zlocin_a_trest_035.html">ČÁST PÁTÁ</a></li>
        <li><a href="zlocin_a_trest_036.html">1</a></li>
        <li><a href="zlocin_a_trest_037.html">2</a></li>
        <li><a href="zlocin_a_trest_038.html">3</a></li>
        <li><a href="zlocin_a_trest_039.html">4</a></li>
        <li><a href="zlocin_a_trest_040.html">5</a></li>
        <li><a href="zlocin_a_trest_041.html">ČÁST ŠESTÁ</a></li>
        <li><a href="zlocin_a_trest_042.html">1</a></li>
        <li><a href="zlocin_a_trest_043.html">2</a></li>
        <li><a href="zlocin_a_trest_044.html">3</a></li>
        <li><a href="zlocin_a_trest_045.html">4</a></li>
        <li><a href="zlocin_a_trest_046.html">5</a></li>
        <li><a href="zlocin_a_trest_047.html">6</a></li>
        <li><a href="zlocin_a_trest_048.html">7</a></li>
        <li><a href="zlocin_a_trest_049.html">8</a></li>
        <li><a href="zlocin_a_trest_050.html">EPILOG</a></li>
        <li><a href="zlocin_a_trest_051.html">1</a></li>
        <li><a href="zlocin_a_trest_052.html">2</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_051.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <p class="chunk" data-nb-ref-number="2" data-nb-words="110" data-nb-chars="648"><span class="idea" data-nb-ref-number="2" id="idea2" data-nb-words="110" data-nb-chars="648">Byl nemocný už&nbsp;dlouho; nezlomily ho&nbsp;však hrůzy trestaneckého života ani těžká práce, ani strava, dohola ostříhaná hlava ani to, že&nbsp;nosil hadry místo obleku: ach, jak málo si&nbsp;dělal ze&nbsp;všech těch útrap a&nbsp;strázní! Naopak, pracoval dokonce rád: fyzické vyčerpání mu&nbsp;přinášelo alespoň několik hodin klidného spánku. A&nbsp;co pro něho znamenala strava, ty&nbsp;řídké polévky se&nbsp;šváby? Kdysi jako student často nemíval ani to. Oděv měl teplý, přizpůsobený životu, který musel vést. Okovy na&nbsp;sobě téměř necítil. Měl se&nbsp;snad stydět za&nbsp;svou holou hlavu a&nbsp;sešívaný trestanecký kabát? Ale před kým? Před Soňou? Soňa se&nbsp;ho&nbsp;bojí a&nbsp;mimoto před ní&nbsp;se&nbsp;přece nemá zač stydět!</span></p>
        <p class="chunk" data-nb-ref-number="3" data-nb-words="122" data-nb-chars="688"><span class="idea" data-nb-ref-number="3" id="idea3" data-nb-words="122" data-nb-chars="688">A&nbsp;přece se&nbsp;styděl i&nbsp;před Soňou a&nbsp;trápil ji&nbsp;za&nbsp;to&nbsp;svým přezíravým a&nbsp;hrubým jednáním. Nestyděl se&nbsp;však za&nbsp;holou hlavu ani za&nbsp;okovy&nbsp;– byl smrtelně zasažený ve&nbsp;své pýše a&nbsp;z&nbsp;uražené pýchy se&nbsp;posléze i&nbsp;rozstonal. Jak by&nbsp;byl býval šťasten, kdyby mohl sám sebe obvinit! To&nbsp;by&nbsp;byl snesl všecko, i&nbsp;stud a&nbsp;hanbu. Ale přestože se&nbsp;soudil přísně, jeho zatvrzelé svědomí neshledalo ve&nbsp;vlastní minulosti žádnou tak hroznou vinu, snad jen obyčejnou chybu, jíž se&nbsp;mohl dopustit kdekdo. Styděl se&nbsp;právě za&nbsp;to, že&nbsp;on, Raskolnikov, se&nbsp;zničil tak slepě, beznadějně, uboze a&nbsp;hloupě jen z&nbsp;vůle slepého osudu, a&nbsp;že chce-li se&nbsp;aspoň trochu uklidnit, musí se&nbsp;sklonit a&nbsp;pokořit před „nesmyslností“ nějakého rozsudku.</span></p>
        <p class="chunk" data-nb-ref-number="4" data-nb-words="150" data-nb-chars="862"><span class="idea" data-nb-ref-number="4" id="idea4" data-nb-words="150" data-nb-chars="862">Co&nbsp;ještě mohl od&nbsp;života očekávat? V&nbsp;přítomnosti jen zbytečný a&nbsp;nesmyslný zmatek a&nbsp;v&nbsp;budoucnu nepřetržité obětování, jímž ničeho nedosáhne! A&nbsp;co na&nbsp;tom, že&nbsp;za&nbsp;osm let mu&nbsp;bude teprve dvaatřicet a&nbsp;že bude moci začít nový život? Nač a&nbsp;proč? Co&nbsp;si&nbsp;bude moci předsevzít? Oč&nbsp;bude moci usilovat? Žít jen proto, aby žil? Ale už&nbsp;dříve byl tisíckrát ochoten položit svůj život za&nbsp;nějakou myšlenku, za&nbsp;nějakou naději, třeba i&nbsp;vymyšlenou. Pouhá existence ho&nbsp;ne­uspokojovala, chtěl vždy více. Možná že&nbsp;jen pro tu&nbsp;sílu svých tužeb se&nbsp;tehdy pokládal za&nbsp;člověka, jemuž je&nbsp;dovoleno víc než ostatním. A&nbsp;kdyby mu&nbsp;byl alespoň osud popřál lítost&nbsp;– palčivou lítost rozdírající srdce a&nbsp;plašící spánek, takovou lítost, že&nbsp;se&nbsp;z&nbsp;ní zdá být jediné východisko v&nbsp;oprátce nebo hluboké tůni! Jak by&nbsp;se&nbsp;byl zaradoval! Utrpení a&nbsp;slzy jsou přece aspoň nějaký život. Ale on&nbsp;svého zločinu nelitoval.</span></p>
        <p class="chunk" data-nb-ref-number="5" data-nb-words="55" data-nb-chars="310"><span class="idea" data-nb-ref-number="5" id="idea5" data-nb-words="55" data-nb-chars="310">Nebo by&nbsp;se&nbsp;mohl alespoň vztekat na&nbsp;svou hloupost, jako se&nbsp;vzte­kal předtím na&nbsp;své ubohé a&nbsp;pitomé jednání, které ho&nbsp;přivedlo za&nbsp;mříže. Ale teď, už&nbsp;za&nbsp;mřížemi, znova svobodně promyslel a&nbsp;přezkoumal všecko, co&nbsp;udělal, a&nbsp;neshledal to&nbsp;zdaleka tak hloupé a&nbsp;ubohé, jak se&nbsp;mu&nbsp;to&nbsp;zdálo tehdy v&nbsp;těch osudných okamžicích.</span></p>
        <p class="chunk" data-nb-ref-number="6" data-nb-words="61" data-nb-chars="372"><span class="idea" data-nb-ref-number="6" id="idea6" data-nb-words="61" data-nb-chars="372">V&nbsp;čem vlastně, přemítal, byla má&nbsp;myšlenka hloupější než ostatní myšlenky a&nbsp;teorie, které se&nbsp;jen rojí a&nbsp;navzájem srážejí už&nbsp;co&nbsp;svět světem stojí? Stačí podívat se&nbsp;na&nbsp;tu&nbsp;věc naprosto nezaujatým, širokým pohledem, oproštěným od&nbsp;všedních názorů, a&nbsp;hned nebude má&nbsp;myšlenka nikomu připadat tak… podivná. Ach vy&nbsp;laciní skeptici a&nbsp;mudrlanti, proč se&nbsp;zastavujete vždy v&nbsp;půli cesty!</span></p>
        <p class="chunk" data-nb-ref-number="7" data-nb-words="95" data-nb-chars="536"><span class="idea" data-nb-ref-number="7" id="idea7" data-nb-words="95" data-nb-chars="536">Proč vlastně se&nbsp;jim zdá můj zločin ohavný? říkal si. Proto, že&nbsp;to&nbsp;je&nbsp;zločin? Co&nbsp;vlastně znamená slovo zločin? Mé&nbsp;svědomí je&nbsp;klidné. Jistě, spáchal jsem hrdelní přečin, porušil jsem literu zákona a&nbsp;prolil jsem krev, ale pokládejte za&nbsp;literu zákona mou hlavu… a&nbsp;dost! V&nbsp;takovém případě by&nbsp;ovšem i&nbsp;mnozí dobrodinci lidstva, kteří se&nbsp;nepodrobili cizí moci, ale sami se&nbsp;jí&nbsp;chopili, musili být popraveni už&nbsp;za&nbsp;své první kroky. Ale tito lidé při svých krocích neselhali, a&nbsp;proto <em>byli v&nbsp;právu</em>, ale já&nbsp;selhal, proto jsem neměl na&nbsp;ten krok právo.</span></p>
        <p class="chunk" data-nb-ref-number="8" data-nb-words="20" data-nb-chars="90"><span class="idea" data-nb-ref-number="8" id="idea8" data-nb-words="20" data-nb-chars="90">Ano, v&nbsp;tom jediném se&nbsp;cítil být vinen: v&nbsp;tom, že&nbsp;nebyl práv svému činu a&nbsp;že se&nbsp;sám doznal.</span></p>
        <p class="chunk" data-nb-ref-number="9" data-nb-words="42" data-nb-chars="254"><span class="idea" data-nb-ref-number="9" id="idea9" data-nb-words="42" data-nb-chars="254">Stejnou trýzeň mu&nbsp;působila myšlenka, proč tehdy nespáchal sebevraždu. Jak to, že&nbsp;tehdy stál nad řekou, ale dal přednost dobro­volnému doznání? Copak je&nbsp;touha po&nbsp;životě tak silná a&nbsp;tak těžko se&nbsp;dá&nbsp;přemoct? Když ji&nbsp;přemohl Svidrigajlov, který se&nbsp;smrti bál?</span></p>
        <p class="chunk" data-nb-ref-number="10" data-nb-words="51" data-nb-chars="274"><span class="idea" data-nb-ref-number="10" id="idea10" data-nb-words="51" data-nb-chars="274">Tak se&nbsp;mučivě ptal sám sebe a&nbsp;nemohl pochopit, že&nbsp;možná už&nbsp;tenkrát, když stál nad řekou, tušil v&nbsp;sobě a&nbsp;ve svých názorech hlubokou lež. Nechápal, že&nbsp;ta&nbsp;předtucha mohla věštit, že&nbsp;v&nbsp;jeho životě jednou nastane přelom, že&nbsp;se&nbsp;ještě obrodí a&nbsp;začne se&nbsp;dívat na&nbsp;život docela jinak.</span></p>
        <p class="chunk" data-nb-ref-number="11" data-nb-words="125" data-nb-chars="732"><span class="idea" data-nb-ref-number="11" id="idea11" data-nb-words="125" data-nb-chars="732">Nyní v&nbsp;tom však byl ochoten vidět pouhé pevné pouto instinktu, jež neměl sílu přetrhnout, mez, již opět nebyl s&nbsp;to překročit (při své slabosti). Pozoroval spoluvězně a&nbsp;žasl, jak také všichni milují život, jak si&nbsp;ho&nbsp;cení! Ano, zdálo se&nbsp;mu, že&nbsp;právě tam, ve&nbsp;vězení, na&nbsp;něm lpí, váží si&nbsp;ho&nbsp;a&nbsp;cení víc než na&nbsp;svobodě. Jaké strašlivé útrapy, jakou kalvárii někteří z&nbsp;nich prodělali, zejména tuláci! Copak pro ně&nbsp;opravdu může tolik znamenat nějaký sluneční paprsek, hluboký les, studený pramen objevený už&nbsp;předloni někde v&nbsp;nedostupných houštinách, setkání, o&nbsp;němž tulák sní jako o&nbsp;setkání s&nbsp;milenkou, které vidí i&nbsp;ve snu, a&nbsp;kolem zelenou travičku a&nbsp;v&nbsp;křoví zpívající ptáky? A&nbsp;když si&nbsp;jich všímal bedlivěji, viděl ještě záhadnější případy.</span></p>
        <p class="chunk" data-nb-ref-number="12" data-nb-words="169" data-nb-chars="1040"><span class="idea" data-nb-ref-number="12" id="idea12" data-nb-words="169" data-nb-chars="1040">Ve&nbsp;vězení kolem sebe ovšem mnohé neviděl a&nbsp;vidět nechtěl. Žil jakoby se&nbsp;sklopenýma očima: pohled na&nbsp;to&nbsp;vše ho&nbsp;naplňoval hnusem a&nbsp;byl pro něho nesnesitelný. Avšak nakonec se&nbsp;začal mnohým věcem divit a&nbsp;vlastně proti své vůli uviděl leccos, o&nbsp;čem doposud neměl ani tušení. Ale vcelku a&nbsp;hlavně ho&nbsp;udivovala ta&nbsp;hrozná a&nbsp;nepřekonatelná propast, která ležela mezi ním a&nbsp;všemi lidmi. Měl dojem, že&nbsp;on&nbsp;a&nbsp;oni nepocházejí z&nbsp;téhož národa. Navzájem se&nbsp;na&nbsp;sebe dívali podezřívavě a&nbsp;nevraživě. Znal a&nbsp;chápal obecné příčiny takového odcizení, nikdy předtím však nepřipouštěl, že&nbsp;jsou ty&nbsp;příčiny ve&nbsp;skutečnosti tak hluboké a&nbsp;nezahladitelné. Mezi trestanci byli i&nbsp;političtí provinilci, vypovězení Poláci. Ti&nbsp;jednoduše pokládali všechny ostatní za&nbsp;nevzdělance a&nbsp;primitivy a&nbsp;hluboce jimi opovrhovali; Raskolnikov však nemohl sdílet jejich názor&nbsp;– jasně viděl, že&nbsp;ti&nbsp;nevzdělanci jsou v&nbsp;lecčems mnohem chytřejší než sami tihle Poláci. Také mezi Rusy bylo několik povýšenců&nbsp;– jeden bývalý důstojník a&nbsp;dva seminaristé&nbsp;– a&nbsp;Raskolnikov jasně viděl, že&nbsp;i&nbsp;oni se&nbsp;mýlí.</span></p>
        <p class="chunk" data-nb-ref-number="13" data-nb-words="32" data-nb-chars="180"><span class="idea" data-nb-ref-number="13" id="idea13" data-nb-words="32" data-nb-chars="180">Ale ani jeho neměli rádi a&nbsp;stranili se&nbsp;ho. Nakonec ho&nbsp;začali přímo nenávidět. A&nbsp;proč? To&nbsp;nevěděl. Opovrhovali jím a&nbsp;posmívali se&nbsp;jemu i&nbsp;jeho zločinu lidé mnohem zločinnější než on.</span></p>
        <p class="chunk" data-nb-ref-number="14" data-nb-words="16" data-nb-chars="91"><span class="idea" data-nb-ref-number="14" id="idea14" data-nb-words="16" data-nb-chars="91">„Tys pán!“ říkali mu. „Co tě&nbsp;to&nbsp;napadlo chodit se&nbsp;sekyrou, to&nbsp;přece nejsou panské způsoby!“</span></p>
        <p class="chunk" data-nb-ref-number="15" data-nb-words="38" data-nb-chars="196"><span class="idea" data-nb-ref-number="15" id="idea15" data-nb-words="38" data-nb-chars="196">V&nbsp;druhém týdnu velkého půstu měl jít s&nbsp;celou věznicí k&nbsp;přijímání. Chodil se&nbsp;do&nbsp;kostela modlit s&nbsp;ostatními. Jednou&nbsp;– sám nevěděl proč&nbsp;– se&nbsp;s&nbsp;nimi dostal do&nbsp;sporu a&nbsp;všichni se&nbsp;na&nbsp;něj zuřivě obořili.</span></p>
        <p class="chunk" data-nb-ref-number="16" data-nb-words="73" data-nb-chars="415"><span class="idea" data-nb-ref-number="16" id="idea16" data-nb-words="73" data-nb-chars="415">„Ty jsi neznaboh! Ty&nbsp;nevěříš v&nbsp;Boha!“ osopovali se&nbsp;naň. „Zabijeme tě!“ Nikdy s&nbsp;nimi neztratil slovo o&nbsp;Bohu ani o&nbsp;víře, a&nbsp;přesto ho&nbsp;chtěli zabít jako neznaboha; mlčel a&nbsp;neodporoval jim. Jeden z&nbsp;vězňů se&nbsp;na&nbsp;něho v&nbsp;záchvatu zuřivosti vrhl; Raskolnikov proti němu stál klidně a&nbsp;mlčky, nehnul ani brvou, nezachvěl se&nbsp;mu&nbsp;ani jediný rys ve&nbsp;tváři. Naštěstí je&nbsp;ještě včas oddělil dozorce, jinak by&nbsp;byl výstup skončil krvavě.</span></p>
        <p class="chunk" data-nb-ref-number="17" data-nb-words="194" data-nb-chars="1132"><span class="idea" data-nb-ref-number="17" id="idea17" data-nb-words="194" data-nb-chars="1132">Záhadou bylo pro Raskolnikova i&nbsp;to, proč měli všichni tak rádi Soňu. Nedělala se&nbsp;před nimi nijak hezkou; vídali ji&nbsp;zřídka, obyčejně jen na&nbsp;pracovištích, kam za&nbsp;ním na&nbsp;chvilenku přicházívala. A&nbsp;přece už&nbsp;ji&nbsp;všichni znali a&nbsp;věděli i&nbsp;to, že&nbsp;sem přišla <em>za ním</em>, věděli, jak žije i&nbsp;kde bydlí. Peníze od&nbsp;ní&nbsp;nedostávali, ani jim neprokazovala mimořádné úsluhy. Jen jednou o&nbsp;Vánocích přinesla výslužku, pirohy a&nbsp;preclíky, pro celou věznici. Poznenáhlu se&nbsp;s&nbsp;ní však všichni sblížili, Soňa jim psala dopisy příbuzným a&nbsp;odnášela je&nbsp;na&nbsp;poštu. Jejich příbuzní, přijíždějící do&nbsp;města, k&nbsp;ní nosili věci, ba&nbsp;i&nbsp;peníze, které jim přivezli. Jejich ženy i&nbsp;milenky ji&nbsp;znaly a&nbsp;chodily za&nbsp;ní. A&nbsp;když přišla za&nbsp;Raskolnikovem na&nbsp;pracoviště nebo potkala skupinu trestanců jdoucích do&nbsp;práce, všichni smekali čepice a&nbsp;zdravili ji. „Drahá Sofjo Semjonovno, ty&nbsp;naše milá ochránkyně!“ říkali drsní galejníci té&nbsp;malé útlounké bytůstce. Usmívala se&nbsp;na&nbsp;ně. Líbila se&nbsp;jim i&nbsp;její chůze, všichni se&nbsp;za&nbsp;ní&nbsp;ohlíželi, dívali se, jak jde, a&nbsp;chválili ji, vychvalovali ji&nbsp;dokonce za&nbsp;to, že&nbsp;je&nbsp;tak maličká, prostě už&nbsp;nevěděli, za&nbsp;co&nbsp;všecko ji&nbsp;pochválit. Chodili se&nbsp;k&nbsp;ní i&nbsp;léčit.</span></p>
        <p class="chunk" data-nb-ref-number="18" data-nb-words="358" data-nb-chars="2217"><span class="idea" data-nb-ref-number="18" id="idea18" data-nb-words="358" data-nb-chars="2217">Raskolnikov proležel v&nbsp;nemocnici celý konec půstu a&nbsp;celé Velikonoce. Když se&nbsp;uzdravoval, rozpomínal se&nbsp;na&nbsp;to, o&nbsp;čem třeštil v&nbsp;horečkách. Byl posedlý chorobnou vidinou, že&nbsp;celý svět je&nbsp;odsouzen k&nbsp;zániku na&nbsp;jakousi strašlivou, neslýchanou a&nbsp;nevídanou morovou ránu, která se&nbsp;valí z&nbsp;nitra Asie na&nbsp;Evropu. Všichni byli odsouzeni k&nbsp;jisté smrti, kromě hrstky vyvolených. Objevily se&nbsp;jakési nové mikroskopické trichiny, napadající lidské organismy. Ve&nbsp;skutečnosti to&nbsp;však byli duchové obdaření rozumem a&nbsp;vůlí. Lidé, kteří jimi byli napadeni, dostávali okamžitě záchvaty zuřivosti a&nbsp;šílenství. Avšak dosud nikdy se&nbsp;lidé nepokládali za&nbsp;tak rozumné, nikdy si&nbsp;nebyli tak jisti svou pravdou, jako se&nbsp;to&nbsp;zdálo nakaženým. Nikdy se&nbsp;jim nezdály jejich soudy, jejich vědecké závěry, jejich víra i&nbsp;mravní zásady tak neotřesitelné. Nákaze a&nbsp;šílenství podléhaly celé osady, celá města a&nbsp;celé národy. Všichni byli pobouřeni a&nbsp;nechápali jeden druhého, každý byl přesvědčen, že&nbsp;jedině on&nbsp;má&nbsp;pravdu, a&nbsp;trápil se&nbsp;při pohledu na&nbsp;ostatní, bil se&nbsp;do&nbsp;prsou, plakal a&nbsp;lomil rukama. Lidé nevěděli, koho a&nbsp;jak soudit, nemohli se&nbsp;dohodnout, co&nbsp;mají pokládat za&nbsp;zlo a&nbsp;co za&nbsp;dobro. Nevěděli, koho vinit a&nbsp;koho hájit. V&nbsp;nějakém nesmyslném vzteku se&nbsp;navzájem vraždili. Táhli proti sobě v&nbsp;celých armádách, ale armády se&nbsp;už&nbsp;za&nbsp;pochodu znesvařovaly a&nbsp;rozpadaly, vojáci na&nbsp;sebe útočili, bodali se&nbsp;a&nbsp;vraždili, kousali se&nbsp;a&nbsp;jedli navzájem. Ve&nbsp;městech vyzváněly celý den zvony na&nbsp;poplach a&nbsp;svolávaly lidi, ale nikdo nevěděl, kdo koho kam svolává, a&nbsp;všichni byli vyděšení. Byla ochromena i&nbsp;nejjednodušší řemesla, protože každý navrhoval své myšlenky a&nbsp;svá zlepšení a&nbsp;lidé se&nbsp;nemohli dohodnout; bylo ochromeno i&nbsp;zemědělství. Leckde lidé utvořili skupinu, dohodli se&nbsp;na&nbsp;něčem a&nbsp;přísahali si, že&nbsp;se&nbsp;nerozejdou, ale vzápětí už&nbsp;dělali něco docela jiného, než právě sami chtěli, obviňovali se&nbsp;navzájem, rvali se&nbsp;a&nbsp;vraždili. Vypukaly požáry, šířil se&nbsp;hladomor. Všecko podléhalo zkáze. Epidemie sílila a&nbsp;šířila se&nbsp;dál a&nbsp;dál. Zachránit se&nbsp;mohlo jen několik lidí na&nbsp;celém světě, několik čistých a&nbsp;vyvolených, kteří byli předurčeni, aby založili nový lidský rod a&nbsp;nový život, aby obnovili a&nbsp;očistili zemi, ale nikdo ty&nbsp;lidi nikde neviděl, nikdo neslyšel jejich řeč ani hlas.</span></p>
        <p class="chunk" data-nb-ref-number="19" data-nb-words="172" data-nb-chars="1041"><span class="idea" data-nb-ref-number="19" id="idea19" data-nb-words="172" data-nb-chars="1041">Raskolnikova trýznilo, že&nbsp;ty&nbsp;nesmyslné vidiny tak tísnivě a&nbsp;mučivě ulpěly v&nbsp;jeho vzpomínkách, že&nbsp;dojmy z&nbsp;těch horečnatých snů jsou tak trvalé. Byl už&nbsp;druhý týden po&nbsp;Velikonocích, teplé a&nbsp;slunné jarní dni; ve&nbsp;vězeňském oddělení otevřeli okna (zamřížovaná, pod nimiž přecházela stráž). Soňa ho&nbsp;za&nbsp;celou dobu nemoci směla v&nbsp;nemocnici navštívit jen dvakrát, protože pokaždé bylo nutno žádat o&nbsp;povolení, a&nbsp;to bylo obtížné. Často však přicházela na&nbsp;nemocniční dvůr pod okno, zejména večer, mnohdy jen tak, aby chviličku postála na&nbsp;dvoře a&nbsp;alespoň z&nbsp;dálky se&nbsp;podívala k&nbsp;oknům pokoje. Jednou kvečeru Raskolnikov usnul; když se&nbsp;probudil, náhodou přistoupil k&nbsp;oknu a&nbsp;znenadání spatřil v&nbsp;dálce u&nbsp;nemocniční brány Soňu, kterak tam stojí, jako by&nbsp;na&nbsp;cosi čekala. Náhle ho&nbsp;bůhvíproč bodlo u&nbsp;srdce, zachvěl se&nbsp;a&nbsp;kvapně couvl od&nbsp;okna. Příští den Soňa nepřišla, následující také ne; uvědomil si, že&nbsp;na&nbsp;ni&nbsp;čeká s&nbsp;rozechvěním. Konečně byl z&nbsp;nemocnice propuštěn. Když se&nbsp;vrátil do&nbsp;vězení, dověděl se&nbsp;od&nbsp;spoluvězňů, že&nbsp;Soňa onemocněla, že&nbsp;musí ležet a&nbsp;nevychází.</span></p>
        <p class="chunk" data-nb-ref-number="20" data-nb-words="75" data-nb-chars="386"><span class="idea" data-nb-ref-number="20" id="idea20" data-nb-words="75" data-nb-chars="386">Velmi ho&nbsp;to&nbsp;zneklidnilo a&nbsp;snažil se&nbsp;zjistit něco bližšího. Brzy se&nbsp;dověděl, že&nbsp;její nemoc není vážná. A&nbsp;když se&nbsp;Soňa doslechla, jak se&nbsp;mu&nbsp;po&nbsp;ní&nbsp;stýská a&nbsp;jakou o&nbsp;ni má&nbsp;starost, poslala mu&nbsp;tužkou psaný lístek, v&nbsp;němž mu&nbsp;sdělovala, že&nbsp;už&nbsp;jí&nbsp;je&nbsp;mnohem lépe, že&nbsp;to&nbsp;bylo jen nicotné nachlazení a&nbsp;že za&nbsp;ním opět co&nbsp;nevidět přijde do&nbsp;práce. Když ten lístek četl, rozbušilo se&nbsp;mu&nbsp;bolestně srdce.</span></p>
        <p class="chunk" data-nb-ref-number="21" data-nb-words="147" data-nb-chars="878"><span class="idea" data-nb-ref-number="21" id="idea21" data-nb-words="147" data-nb-chars="878">Opět byl slunný teplý den. Časně ráno, asi o&nbsp;šesté, odešel do&nbsp;práce na&nbsp;břeh řeky, kde v&nbsp;dřevěném baráku vypalovali v&nbsp;peci a&nbsp;drtili alabastr. Odešli tam pracovat jen tři. Jeden vězeň se&nbsp;pak vrátil s&nbsp;dozorcem do&nbsp;pevnosti pro nějaký nástroj, druhý se&nbsp;pustil do&nbsp;štípání dříví a&nbsp;zatápění pece. Raskolnikov vyšel z&nbsp;dílny až&nbsp;na&nbsp;břeh, usedl na&nbsp;složené klády a&nbsp;zahleděl se&nbsp;na&nbsp;širou, pustou řeku. Z&nbsp;vysokého břehu byl široký rozhled do&nbsp;kraje. Ze&nbsp;vzdáleného druhého břehu zněla sotva slyšitelně píseň. V&nbsp;nedozírné, sluncem zalité stepi se&nbsp;tam jako nepatrné tečky černaly jurty kočovníků. Tam byla svoboda, tam žili docela jiní lidé, nemající nic společného se&nbsp;zdejšími, tam jako by&nbsp;se&nbsp;zastavil i&nbsp;čas a&nbsp;ještě trvaly doby Abraháma a&nbsp;jeho stád. Raskolnikov seděl strnule, upřeně zahleděný; jeho myšlenky přecházely v&nbsp;snění a&nbsp;meditaci, nemyslel na&nbsp;nic, ale pociťoval zvláštní skličující stesk.</span></p>
        <p class="chunk" data-nb-ref-number="22" data-nb-words="54" data-nb-chars="333"><span class="idea" data-nb-ref-number="22" id="idea22" data-nb-words="54" data-nb-chars="333">Náhle vedle sebe spatřil Soňu. Neslyšně se&nbsp;přiblížila a&nbsp;usedla vedle něho. Bylo ještě velmi časně, chladný ranní vzduch se&nbsp;ještě neprohřál. Měla na&nbsp;sobě svůj nuzný starý plášť a&nbsp;zelený šátek. Tvář měla po&nbsp;nemoci ještě přepadlou, pobledlou, nezdravou. Přívětivě a&nbsp;radostně se&nbsp;na&nbsp;něj usmála, avšak ruku mu&nbsp;jako obyčejně podala nesměle.</span></p>
        <p class="chunk" data-nb-ref-number="23" data-nb-words="75" data-nb-chars="433"><span class="idea" data-nb-ref-number="23" id="idea23" data-nb-words="75" data-nb-chars="433">Tak nesměle mu&nbsp;podávala ruku vždy a&nbsp;někdy dokonce vůbec ne, jako by&nbsp;se&nbsp;bála, že&nbsp;ji&nbsp;odstrčí. Přijímal její ruku vždy s&nbsp;jakousi nechutí, vždy ji&nbsp;vítal skoro podrážděně a&nbsp;někdy zarytě mlčel po&nbsp;celou její návštěvu. Někdy se&nbsp;před ním přímo třásla a&nbsp;odcházela nesmírně sklíčená. Tentokrát však zůstaly jejich ruce spojeny. Rychle, ze&nbsp;strany se&nbsp;na&nbsp;ni&nbsp;podíval, neřekl nic a&nbsp;sklopil oči. Byli sami, nikdo je&nbsp;neviděl. Dozorce se&nbsp;právě nedíval.</span></p>
        <p class="chunk" data-nb-ref-number="24" data-nb-words="68" data-nb-chars="388"><span class="idea" data-nb-ref-number="24" id="idea24" data-nb-words="68" data-nb-chars="388">Sám nevěděl, jak se&nbsp;to&nbsp;stalo, ale náhle jako by&nbsp;ho&nbsp;cosi uchopilo a&nbsp;mrštilo k&nbsp;jejím nohám. Plakal a&nbsp;objímal jí&nbsp;kolena. V&nbsp;první chvíli se&nbsp;hrozně vyděsila a&nbsp;celá zesinala. Vyskočila a&nbsp;zírala na&nbsp;něho, třásla se&nbsp;jako osika. Avšak už&nbsp;vzápětí pochopila všecko. Oči se&nbsp;jí&nbsp;rozzářily nesmírným štěstím; ano, pochopila a&nbsp;už nepochybovala, že&nbsp;ji&nbsp;miluje, že&nbsp;ji&nbsp;nekonečně miluje, že&nbsp;se&nbsp;nakonec dočkala…</span></p>
        <p class="chunk" data-nb-ref-number="25" data-nb-words="46" data-nb-chars="284"><span class="idea" data-nb-ref-number="25" id="idea25" data-nb-words="46" data-nb-chars="284">Oba chtěli něco říct, ale nemohli. Oči měli plné slz. Oba byli bledí a&nbsp;přepadlí, ale jejich nezdravé a&nbsp;bledé tváře už&nbsp;ozařoval odlesk nové budoucnosti a&nbsp;úplného vzkříšení k&nbsp;novému životu. Vzkřísila je&nbsp;láska, srdce každého z&nbsp;nich bylo nevyčerpatelným pramenem života pro srdce druhého.</span></p>
        <p class="chunk" data-nb-ref-number="26" data-nb-words="41" data-nb-chars="235"><span class="idea" data-nb-ref-number="26" id="idea26" data-nb-words="41" data-nb-chars="235">Dohodli se, že&nbsp;budou trpělivě čekat. Zbývalo ještě sedm let, sedm let nesnesitelného utrpení, ale i&nbsp;nevýslovného štěstí! Avšak on&nbsp;procitl k&nbsp;novému životu, věděl to&nbsp;a&nbsp;cítil to&nbsp;celou svou bytostí, a&nbsp;ona&nbsp;– ona přece žila jen jeho životem!</span></p>
        <p class="chunk" data-nb-ref-number="27" data-nb-words="59" data-nb-chars="342"><span class="idea" data-nb-ref-number="27" id="idea27" data-nb-words="59" data-nb-chars="342">Téhož dne večer, už&nbsp;po&nbsp;zavření věznice, ležel Raskolnikov na&nbsp;pryčně a&nbsp;myslel na&nbsp;Soňu. Toho dne měl dokonce dojem, že&nbsp;i&nbsp;jeho spoluvězni, kteří se&nbsp;k&nbsp;němu doposud chovali nepřátelsky, na&nbsp;něho už&nbsp;hledí jinak. Sám na&nbsp;ně&nbsp;mluvil a&nbsp;dostával přívětivé odpovědi. Nyní si&nbsp;to&nbsp;všecko připomínal a&nbsp;shledával to&nbsp;přirozené: teď bude přece všecko docela jiné!</span></p>
        <p class="chunk" data-nb-ref-number="28" data-nb-words="35" data-nb-chars="225"><span class="idea" data-nb-ref-number="28" id="idea28" data-nb-words="35" data-nb-chars="225">Přemýšlel o&nbsp;ní. Připomněl si, jak ji&nbsp;ustavičně trýznil, jak jí&nbsp;rozdíral srdce, připomněl si&nbsp;její bledou přepadlou tvářičku, ale ty&nbsp;vzpomínky ho&nbsp;teď netrápily, protože věděl, jak velkou láskou jí&nbsp;vynahradí všecko, co&nbsp;vytrpěla.</span></p>
        <p class="chunk" data-nb-ref-number="29" data-nb-words="77" data-nb-chars="463"><span class="idea" data-nb-ref-number="29" id="idea29" data-nb-words="77" data-nb-chars="463">A&nbsp;co vůbec znamená všecko, všecko to&nbsp;minulé utrpení! Všecko, i&nbsp;jeho zločin i&nbsp;jeho trest a&nbsp;vyhnanství mu&nbsp;nyní, v&nbsp;prvním návalu nadšení, připadaly jako nějaká vnější, zvláštní skutečnost, která se&nbsp;ho&nbsp;ani přímo netýká. Toho večera ostatně nebyl s&nbsp;to o&nbsp;něčem déle a&nbsp;hlouběji přemýšlet, soustředit na&nbsp;něco myšlenky; a&nbsp;sotva by&nbsp;teď byl něco rozumově vyřešil, protože si&nbsp;všecko uvědomoval jen citem. Místo dialektiky začal život a&nbsp;jeho vědomí se&nbsp;tomu muselo přizpůsobit.</span></p>
        <p class="chunk" data-nb-ref-number="30" data-nb-words="75" data-nb-chars="460"><span class="idea" data-nb-ref-number="30" id="idea30" data-nb-words="75" data-nb-chars="460">Pod polštářem měl evangelium. Bezmyšlenkovitě po&nbsp;něm sáhl. Byla to&nbsp;její knížka, táž, z&nbsp;níž mu&nbsp;předčítala o&nbsp;vzkříšení Lazara. Když nastoupil trest, myslel, že&nbsp;ho&nbsp;bude trápit náboženstvím, že&nbsp;mu&nbsp;bude stále připomínat evangelium a&nbsp;vnucovat knihy. Ale k&nbsp;jeho nesmírnému údivu na&nbsp;to&nbsp;ani jedinkrát nezavedla řeč, ba&nbsp;ani jedinkrát mu&nbsp;nenabídla evangelium. Požádal ji&nbsp;o&nbsp;ně sám krátce před svým onemocněním a&nbsp;Soňa mu&nbsp;knihu mlčky přinesla. Doposud ji&nbsp;však ani neotevřel.</span></p>
        <p class="chunk" data-nb-ref-number="31" data-nb-words="22" data-nb-chars="130"><span class="idea" data-nb-ref-number="31" id="idea31" data-nb-words="22" data-nb-chars="130">Neotevřel ji&nbsp;ani teď, ale napadlo ho: Copak mohu teď smýšlet jinak než ona? Nebo přinejmenším jinak cítit, o&nbsp;něco jiného usilovat?</span></p>
        <p class="chunk" data-nb-ref-number="32" data-nb-words="111" data-nb-chars="698"><span class="idea" data-nb-ref-number="32" id="idea32" data-nb-words="111" data-nb-chars="698">I&nbsp;Soňa byla celý den rozrušená a&nbsp;v&nbsp;noci se&nbsp;dokonce znova roznemohla. Byla tak šťastná, že&nbsp;se&nbsp;svého štěstí skoro polekala. Sedm let, <em>pouhých</em> sedm let! Na&nbsp;prahu štěstí jim oběma v&nbsp;některých chvílích připadalo těch sedm let jen jako sedm dní. Raskolnikov si&nbsp;ani neuvědomoval, že&nbsp;mu&nbsp;nový život nespadne do&nbsp;klína zadarmo, že&nbsp;ho&nbsp;ještě bude muset draho zaplatit, vykoupit si&nbsp;ho&nbsp;v&nbsp;budoucnu velkou statečností… Ale to&nbsp;už&nbsp;je&nbsp;začátek nové historie, historie poznená­hlého obrozování člověka, poznenáhlého přerodu, poznenáhlého přechodu z&nbsp;jednoho světa do&nbsp;druhého, seznamování s&nbsp;novou, doposud úplně neznámou skutečností. Historie, jež by&nbsp;se&nbsp;mohla stát tématem nového příběhu&nbsp;– náš nynější příběh však skončil.</span></p>
        <p class="chunk" data-nb-ref-number="33" data-nb-words="1" data-nb-chars="4"><span class="idea" data-nb-ref-number="33" id="idea33" data-nb-words="1" data-nb-chars="4"><em>1866</em></span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./colophon.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>
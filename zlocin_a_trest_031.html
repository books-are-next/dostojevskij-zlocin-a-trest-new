<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="3">
    <meta name="apple-mobile-web-app-capable" content="yes">
    <title>3</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Zločin a trest">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zločin a trest">
    <meta property="og:title" content="Zločin a trest">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Zločin a trest">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zlocin_a_trest_030.html">
    <link rel="next" href="./zlocin_a_trest_032.html">
    <meta name="nb-order" content="27">
    <link rel="self" href="zlocin_a_trest_031.html">
    <meta name="nb-identifier" content="dostojevskij-zlocin-a-trest-b83e8cd">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2654" data-nb-chars="15699">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">3</span></h1>
        <section>
          <p class="chunk" data-nb-ref-number="2" data-nb-words="116" data-nb-chars="690"><span class="idea" data-nb-ref-number="2" id="idea2" data-nb-words="116" data-nb-chars="690">Jádro věci bylo v&nbsp;tom, že&nbsp;se&nbsp;do&nbsp;posledního okamžiku ani ve&nbsp;snu nenadál takového rozuzlení. Do&nbsp;poslední chvíle vystupoval velmi nadutě a&nbsp;vůbec nepřipouštěl možnost, že&nbsp;by&nbsp;se&nbsp;dvě chudé, jen a&nbsp;jen na&nbsp;sebe odkázané ženy mohly vymknout z&nbsp;jeho moci. Té&nbsp;jistotě mnoho napomohla jeho marnivost a&nbsp;takový stupeň sebevědomí, který by&nbsp;bylo případnější nazvat sebeláskou. To, že&nbsp;se&nbsp;vypracoval od&nbsp;píky, naplnilo Petra Petroviče nezdravým obdivem k&nbsp;vlastní osobě; velmi si&nbsp;vážil svého mozku a&nbsp;svých schopností a&nbsp;dokonce se&nbsp;někdy, když byl sám, kochal svou tváří v&nbsp;zrcadle. Ale nejvíc ze&nbsp;všeho lnul a&nbsp;tíhl ke&nbsp;svým penězům, které získal prací i&nbsp;různými jinými způsoby: povyšovaly ho&nbsp;nad jeho vlastní úroveň.</span></p>
          <p class="chunk" data-nb-ref-number="3" data-nb-words="151" data-nb-chars="961"><span class="idea" data-nb-ref-number="3" id="idea3" data-nb-words="151" data-nb-chars="961">Když nyní Duně trpce připomínal, že&nbsp;se&nbsp;rozhodl vzít si&nbsp;ji&nbsp;přes její špatnou pověst, mluvil Petr Petrovič naprosto upřímně, dokonce byl silně rozhořčen takovým „černým nevděkem“. Ale přitom, když se&nbsp;tehdy o&nbsp;Duňu ucházel, měl už&nbsp;bezpečné důkazy o&nbsp;nesmyslnosti všech těch klevet, veřejně vyvrácených samou Marfou Petrovnou a&nbsp;dávno už&nbsp;odvržených celým městečkem, které Duňu horlivě očistilo. Ani on&nbsp;sám by&nbsp;teď nepopřel, že&nbsp;to&nbsp;všecko věděl už&nbsp;tenkrát. A&nbsp;přesto si&nbsp;vysoko cenil odvahy, s&nbsp;níž Duňu vedle sebe povznesl, a&nbsp;pokládal to&nbsp;za&nbsp;hrdinský čin. Když to&nbsp;nyní říkal Duně, vyslovoval tím svou tajnou a&nbsp;zamilovanou myšlenku, v&nbsp;níž už&nbsp;se&nbsp;zhlížel tolikrát, a&nbsp;nemohl pochopit, jak je&nbsp;možné, že&nbsp;ostatní jeho hrdinství neokouzlilo. Když tehdy přišel navštívit Raskolnikova, vcházel tam s&nbsp;pocitem dobrodince připraveného sklidit zasloužené ovoce, totiž velice příjemné zdvořilůstky. Nebylo tedy divu, že&nbsp;nyní sestupoval ze&nbsp;schodů přesvědčen, že&nbsp;byl krutě uražen a&nbsp;zneuznán.</span></p>
          <p class="chunk" data-nb-ref-number="4" data-nb-words="378" data-nb-chars="2360"><span class="idea" data-nb-ref-number="4" id="idea4" data-nb-words="378" data-nb-chars="2360">Duňa pro něho byla prostě nezbytností, které se&nbsp;podle svého názoru nemohl vzdát. Už&nbsp;dlouho, už&nbsp;několik let sladce snil o&nbsp;ženitbě, ale pořád jen vytrvale šetřil peníze a&nbsp;čekal. V&nbsp;nejskrytějších myšlenkách si&nbsp;maloval řádnou a&nbsp;chudou (rozhodně chudou) dívku, mladičkou a&nbsp;hezounkou, ušlechtilou a&nbsp;vzdělanou, velmi zakřiknutou, těžce zkoušenou životem a&nbsp;jemu zcela oddanou, takovou, která by&nbsp;ho&nbsp;po&nbsp;celý život pokládala za&nbsp;svou spásu, měla ho&nbsp;v&nbsp;hluboké úctě, podřizovala se&nbsp;mu&nbsp;a&nbsp;obdivovala se&nbsp;jen a&nbsp;jen jemu. Kolik scén a&nbsp;kolik slastných výjevů vymalovala jeho fantazie na&nbsp;toto lákavé a&nbsp;laškovné téma ve&nbsp;chvílích oddechu po&nbsp;úředních záležitostech! A&nbsp;teď se&nbsp;mu&nbsp;ten dlouholetý sen takřka vyplnil&nbsp;– nad krásou a&nbsp;inteligencí Avdoťji Romanovny užasl, její bezvýchodná situace pro něho byla velkým povzbuzením. Nacházel tu&nbsp;dokonce více, než si&nbsp;troufal snít, nacházel tady hrdou, charakterní a&nbsp;čistou dívku, převyšující ho&nbsp;výchovou i&nbsp;inteligencí (to cítil), a&nbsp;taková bytost mu&nbsp;bude otrocky zavázána po&nbsp;celý život za&nbsp;jeho velký čin, oddaně se&nbsp;pro něho obětuje a&nbsp;on jí&nbsp;bude neomezeně a&nbsp;všestranně vládnout…! Shodou okolností se&nbsp;krátce předtím po&nbsp;dlouhém přemítání a&nbsp;vyčkávání rozhodl s&nbsp;konečnou platností pro nový životní krok, jímž rozšiřoval obor své působnosti a&nbsp;zároveň se&nbsp;chtěl poznenáhlu dostat do&nbsp;vyšší společnosti, s&nbsp;níž už&nbsp;dávno náruživě koketoval… Zkrátka, rozhodl se&nbsp;okusit Petrohradu. Věděl, že&nbsp;ženy někdy mohou být „velice“ důležitý trumf. Kouzlo půvabné, ctnostné a&nbsp;vzdělané ženy mohlo podivuhodně ozdobit jeho kariéru, získat mu&nbsp;sympatie, obestřít ho&nbsp;aureolou… a&nbsp;bác&nbsp;– to&nbsp;všecko se&nbsp;náhle zhroutilo. Nynější nenadálá a&nbsp;hanebná roztržka na&nbsp;něho působila jako úder hromu. Byl to&nbsp;nějaký hloupý vtip, nějaká nejapnost! Vždyť jen trošku vystrčil drápky, a&nbsp;dokonce se&nbsp;ani nedostal k&nbsp;tomu, aby vysvětlil své stanovisko, prostě si&nbsp;jen trochu zažertoval, trochu se&nbsp;unáhlil, a&nbsp;dopadlo to&nbsp;tak bledě! Koneckonců už&nbsp;přece Duňu svým způsobem miloval, už&nbsp;jí&nbsp;ve&nbsp;svých snech vládl&nbsp;– a&nbsp;najednou…! Ne! Hned zítra, hned zítra to&nbsp;musí všecko obnovit, zahladit, napravit a&nbsp;hlavně&nbsp;– zničit toho nadutého holobrádka, který to&nbsp;všecko způsobil. S&nbsp;nedobrým pocitem a&nbsp;jaksi bezděky si&nbsp;připomínal také Razumichina…, ale po&nbsp;té&nbsp;stránce se&nbsp;rychle uklidnil: Jakpak by&nbsp;se&nbsp;tenhle se&nbsp;mnou mohl měřit! Ale jestliže se&nbsp;někoho opravdu bál, pak tedy Svidrigajlova… Zkrátka, nahrnulo se&nbsp;mnoho starostí.</span></p>
        </section>
        <section>
          <p class="chunk" data-nb-ref-number="5" data-nb-words="49" data-nb-chars="276"><span class="idea" data-nb-ref-number="5" id="idea5" data-nb-words="49" data-nb-chars="276">„Ne, to&nbsp;já&nbsp;na&nbsp;tom mám největší vinu!“ tvrdila Duněčka a&nbsp;objímala i&nbsp;líbala matku. „Dala jsem se&nbsp;zlákat jeho penězi, ale přísahám ti, bratře, netušila jsem, že&nbsp;by&nbsp;to&nbsp;mohl být tak podlý člověk. Kdybych ho&nbsp;byla prohlédla dříve, nic by&nbsp;mě&nbsp;nebylo zlákalo! Nezazlívej mi&nbsp;to, bratře!“</span></p>
          <p class="chunk" data-nb-ref-number="6" data-nb-words="176" data-nb-chars="1061"><span class="idea" data-nb-ref-number="6" id="idea6" data-nb-words="176" data-nb-chars="1061">„Bůh sám nás vysvobodil! Bůh sám nás vysvobodil!“ drmolila Pulcherija Alexandrovna, ale nějak bezděčně, jako by&nbsp;si&nbsp;ještě jaksepatří neuvědomovala, co&nbsp;se&nbsp;vlastně stalo. Všichni se&nbsp;radovali a&nbsp;za pět minut už&nbsp;se&nbsp;dokonce smáli. Jen Duněčka občas zbledla a&nbsp;nasupila obočí při vzpomínce na&nbsp;to, co&nbsp;se&nbsp;odehrálo. Pulcherija Alexandrovna by&nbsp;se&nbsp;byla ani ve&nbsp;snu nenadála, že&nbsp;z&nbsp;toho bude mít také radost, vždyť na&nbsp;nějakou roztržku s&nbsp;Lužinem se&nbsp;ještě ráno dívala jako na&nbsp;hrozné neštěstí. Zato Razumichin byl nadšen. Zatím se&nbsp;to&nbsp;neodvažoval příliš okatě dát najevo, ale zimničně se&nbsp;chvěl, jako by&nbsp;mu&nbsp;spadl ze&nbsp;srdce metrákový kámen. Teď má&nbsp;právo zasvětit jim celý svůj život, sloužit jim… A&nbsp;nejen teď! Další myšlenky ostatně od&nbsp;sebe odháněl ještě ostýchavěji, děsil se&nbsp;své fantazie. Jediný Raskolnikov seděl nehybně na&nbsp;místě a&nbsp;tvářil se&nbsp;skoro ponuře, ba&nbsp;roztržitě. Právě jeho, který nejvíc naléhal, aby se&nbsp;Lužin vzdálil, to&nbsp;teď, jak se&nbsp;zdálo, nejméně zajímalo. Duňu bezděky napadlo, že&nbsp;se&nbsp;na&nbsp;ni&nbsp;stále ještě tolik zlobí, kdežto Pulcherija Alexandrovna na&nbsp;něj pohlížela s&nbsp;obavou.</span></p>
          <p class="chunk" data-nb-ref-number="7" data-nb-words="10" data-nb-chars="63"><span class="idea" data-nb-ref-number="7" id="idea7" data-nb-words="10" data-nb-chars="63">„Tak co&nbsp;ti&nbsp;vlastně řekl Svidrigajlov?“ přistoupila k&nbsp;němu Duňa.</span></p>
          <p class="chunk" data-nb-ref-number="8" data-nb-words="6" data-nb-chars="51"><span class="idea" data-nb-ref-number="8" id="idea8" data-nb-words="6" data-nb-chars="51">„A&nbsp;vidíš, vidíš!“ vykřikla Pulcherija Alexandrovna.</span></p>
          <p class="chunk" data-nb-ref-number="9" data-nb-words="3" data-nb-chars="26"><span class="idea" data-nb-ref-number="9" id="idea9" data-nb-words="3" data-nb-chars="26">Raskolnikov pozvedl hlavu:</span></p>
          <p class="chunk" data-nb-ref-number="10" data-nb-words="23" data-nb-chars="122"><span class="idea" data-nb-ref-number="10" id="idea10" data-nb-words="23" data-nb-chars="122">„Chce ti&nbsp;stůj co&nbsp;stůj darovat deset tisíc rublů a&nbsp;mimoto si&nbsp;přeje, aby se&nbsp;s&nbsp;tebou směl jedinkrát setkat v&nbsp;mé přítomnosti.“</span></p>
          <p class="chunk" data-nb-ref-number="11" data-nb-words="17" data-nb-chars="108"><span class="idea" data-nb-ref-number="11" id="idea11" data-nb-words="17" data-nb-chars="108">„Setkat! Ani za&nbsp;nic na&nbsp;světě!“ pohoršila se&nbsp;Pulcherija Alexandrovna. „A&nbsp;jak se&nbsp;opovažuje nabízet jí&nbsp;peníze!“</span></p>
          <p class="chunk" data-nb-ref-number="12" data-nb-words="36" data-nb-chars="235"><span class="idea" data-nb-ref-number="12" id="idea12" data-nb-words="36" data-nb-chars="235">Raskolnikov pak vylíčil (hodně suše) svou rozmluvu se&nbsp;Svidrigajlovem, aniž se&nbsp;však zmiňoval o&nbsp;přízraku Marfy Petrovny, protože se&nbsp;nechtěl pouštět do&nbsp;zbytečných podrobností a&nbsp;měl odpor k&nbsp;rozhovoru o&nbsp;čemkoli jiném než o&nbsp;tom nejnutnějším.</span></p>
          <p class="chunk" data-nb-ref-number="13" data-nb-words="9" data-nb-chars="39"><span class="idea" data-nb-ref-number="13" id="idea13" data-nb-words="9" data-nb-chars="39">„A&nbsp;cos mu&nbsp;na&nbsp;to&nbsp;řekl?“ zeptala se&nbsp;Duňa.</span></p>
          <p class="chunk" data-nb-ref-number="14" data-nb-words="55" data-nb-chars="293"><span class="idea" data-nb-ref-number="14" id="idea14" data-nb-words="55" data-nb-chars="293">„Nejdřív jsem mu&nbsp;řekl, že&nbsp;ti&nbsp;nic vyřizovat nebudu. Ale on&nbsp;na&nbsp;to&nbsp;prohlásil, že&nbsp;tedy bude sám všemi prostředky usilovat o&nbsp;to, aby se&nbsp;s&nbsp;tebou setkal. Ujišťoval mě, že&nbsp;vášeň k&nbsp;tobě byla poblouznění a&nbsp;že už&nbsp;k&nbsp;tobě vůbec nic necítí… Prý si&nbsp;nepřeje, aby sis vzala Lužina… Celkem mluvil dost zmateně.“</span></p>
          <p class="chunk" data-nb-ref-number="15" data-nb-words="12" data-nb-chars="50"><span class="idea" data-nb-ref-number="15" id="idea15" data-nb-words="12" data-nb-chars="50">„A&nbsp;jak se&nbsp;na&nbsp;něj díváš ty, Roďo? Jaký se&nbsp;ti&nbsp;zdál?“</span></p>
          <p class="chunk" data-nb-ref-number="16" data-nb-words="119" data-nb-chars="659"><span class="idea" data-nb-ref-number="16" id="idea16" data-nb-words="119" data-nb-chars="659">„Přiznávám se, že&nbsp;z&nbsp;něj nejsem moudrý. Nabízí deset tisíc, a&nbsp;přitom tvrdí, že&nbsp;není bohatý. Prohlašuje, že&nbsp;má&nbsp;v&nbsp;úmyslu kamsi odcestovat, ale už&nbsp;za&nbsp;deset minut o&nbsp;tom nic neví. A&nbsp;najednou zas řekne, že&nbsp;se&nbsp;chce oženit, že&nbsp;mu&nbsp;dohazují nevěstu… Jistě má&nbsp;nějaké úmysly, a&nbsp;nejspíš špatné. Ale na&nbsp;druhé straně se&nbsp;člověku nechce věřit, že&nbsp;by&nbsp;na&nbsp;to&nbsp;šel tak nešikovně, kdyby proti tobě něco ošklivého zamýšlel… Samozřejmě jsem tvým jménem ty&nbsp;peníze jednou provždy odmítl. Působil na&nbsp;mě&nbsp;zkrátka hrozně podivně a… dokonce… se&nbsp;mi&nbsp;zdálo, že&nbsp;to&nbsp;nemá v&nbsp;hlavě docela v&nbsp;pořádku. Ale třeba se&nbsp;mýlím, může jít také jen o&nbsp;nějakou lest. Jak se&nbsp;zdá, úmrtí Marfy Petrovny jím otřáslo…“</span></p>
          <p class="chunk" data-nb-ref-number="17" data-nb-words="73" data-nb-chars="407"><span class="idea" data-nb-ref-number="17" id="idea17" data-nb-words="73" data-nb-chars="407">„Bůh jí&nbsp;dej lehké odpočinutí!“ zvolala Pulcherija Alexandrovna. „Do smrti, do&nbsp;smrti se&nbsp;za&nbsp;ni&nbsp;budu modlit! Co&nbsp;bychom si&nbsp;jen, Duňo, bez těch tří tisíc počaly? Bože můj, zrovna jako by&nbsp;nám je&nbsp;seslalo nebe! Vždyť nám, Roďo, ráno zbyly všehovšudy tři rubly a&nbsp;už jsme s&nbsp;Duňou myslely pouze na&nbsp;to, jak a&nbsp;kde bychom co&nbsp;nejdříve zastavily její hodinky, jen abychom nemusely nic chtít na&nbsp;něm, dokud se&nbsp;nedovtípí sám.“</span></p>
          <p class="chunk" data-nb-ref-number="18" data-nb-words="12" data-nb-chars="94"><span class="idea" data-nb-ref-number="18" id="idea18" data-nb-words="12" data-nb-chars="94">Duňu však Svidrigajlovova nabídka, jak se&nbsp;zdálo, neobyčejně ohromila. Stála hluboce zamyšlená.</span></p>
          <p class="chunk" data-nb-ref-number="19" data-nb-words="14" data-nb-chars="80"><span class="idea" data-nb-ref-number="19" id="idea19" data-nb-words="14" data-nb-chars="80">„Usmyslel si&nbsp;něco hrozného!“ řekla si&nbsp;pro sebe skoro šeptem a&nbsp;div se&nbsp;nezachvěla.</span></p>
          <p class="chunk" data-nb-ref-number="20" data-nb-words="6" data-nb-chars="46"><span class="idea" data-nb-ref-number="20" id="idea20" data-nb-words="6" data-nb-chars="46">Raskolnikov si&nbsp;jejího nápadného strachu všiml.</span></p>
          <p class="chunk" data-nb-ref-number="21" data-nb-words="13" data-nb-chars="67"><span class="idea" data-nb-ref-number="21" id="idea21" data-nb-words="13" data-nb-chars="67">„Myslím, že&nbsp;s&nbsp;ním budu mít co&nbsp;činit ještě víckrát,“ podotkl k&nbsp;Duně.</span></p>
          <p class="chunk" data-nb-ref-number="22" data-nb-words="30" data-nb-chars="187"><span class="idea" data-nb-ref-number="22" id="idea22" data-nb-words="30" data-nb-chars="187">„Budeme po&nbsp;něm pátrat! Já&nbsp;ho&nbsp;vypátrám!“ vzplanul energicky Razumichin. „Nespustím z&nbsp;něj oči! Roďa mi&nbsp;to&nbsp;dovolil. Sám mi&nbsp;před chvílí řekl: Chraň sestru! Dovolíte mi&nbsp;to, Avdoťjo Romanovno?“</span></p>
          <p class="chunk" data-nb-ref-number="23" data-nb-words="29" data-nb-chars="175"><span class="idea" data-nb-ref-number="23" id="idea23" data-nb-words="29" data-nb-chars="175">Duňa se&nbsp;pousmála a&nbsp;podala mu&nbsp;ruku, ale tvářila se&nbsp;stále ještě ustaraně. Pulcherija Alexandrovna po&nbsp;ní&nbsp;nesměle pokukovala. Bylo však vidět, že&nbsp;ty&nbsp;tři tisíce ji&nbsp;hodně uklidnily.</span></p>
          <p class="chunk" data-nb-ref-number="24" data-nb-words="21" data-nb-chars="148"><span class="idea" data-nb-ref-number="24" id="idea24" data-nb-words="21" data-nb-chars="148">Čtvrt hodiny poté byla rozmluva v&nbsp;plném proudu. Dokonce i&nbsp;Raskolnikov, ačkoliv sám nemluvil, několik minut pozorně poslouchal. Prim hrál Razumichin.</span></p>
          <p class="chunk" data-nb-ref-number="25" data-nb-words="184" data-nb-chars="1005"><span class="idea" data-nb-ref-number="25" id="idea25" data-nb-words="184" data-nb-chars="1005">„Ale pročpak byste vlastně odjížděly!“ div se&nbsp;při řeči nezalykal nadšením. „Co byste v&nbsp;tom hnízdě dělaly? A&nbsp;pak, tady jste přece všichni pohromadě a&nbsp;jeden druhého potřebujete&nbsp;– a&nbsp;jak potřebujete, pochopte mě! Když, tak aspoň nějaký čas… A&nbsp;mne přiberte za&nbsp;přítele, za&nbsp;společníka, a&nbsp;ručím vám za&nbsp;to, že&nbsp;dáme dohromady báječný podnik. Jen poslouchejte, vysvětlím vám všecko podrobně&nbsp;– celý svůj plán! Rýsovalo se&nbsp;mi&nbsp;to&nbsp;v&nbsp;hlavě už&nbsp;ráno, když ještě vůbec nic nebylo. Podívejte se, oč&nbsp;jde: mám strýčka (seznámím vás s&nbsp;ním, je&nbsp;to&nbsp;velmi solidní a&nbsp;ctihodný starý pán), a&nbsp;ten strýček má&nbsp;tisíc rublů kapitálu, ale žije z&nbsp;penze a&nbsp;ta mu&nbsp;plně stačí. Už&nbsp;druhý rok na&nbsp;mne naléhá, abych si&nbsp;od&nbsp;něj ten tisíc vzal a&nbsp;platil mu&nbsp;z&nbsp;něj šest procent. Já&nbsp;do&nbsp;toho dobře vidím&nbsp;– chce mi&nbsp;zkrátka pomoct, ale loni jsem to&nbsp;nepotřeboval, zato letos už&nbsp;jsem čekal, až&nbsp;přijede, byl jsem rozhodnut, že&nbsp;to&nbsp;přijmu. Vy&nbsp;k&nbsp;tomu přidáte další tisíc ze&nbsp;svých tří, a&nbsp;to už&nbsp;bude pro začátek stačit, budeme společníci. Ptáte se, co&nbsp;budeme podnikat?“</span></p>
          <p class="chunk" data-nb-ref-number="26" data-nb-words="100" data-nb-chars="587"><span class="idea" data-nb-ref-number="26" id="idea26" data-nb-words="100" data-nb-chars="587">A&nbsp;Razumichin začal vysvětlovat svůj plán; široce vykládal, jak skoro všichni ruští knihkupci a&nbsp;vydavatelé málo rozumějí svému zboží, a&nbsp;tak to&nbsp;jsou většinou nakladatelé špatní, kdežto dobré edice prý se&nbsp;vyplácejí a&nbsp;dá se&nbsp;na&nbsp;nich vydělat někdy i&nbsp;velmi slušné procento. A&nbsp;právě o&nbsp;vydavatelské činnosti snil Razumichin, který se&nbsp;už&nbsp;dva roky dřel na&nbsp;jiné a&nbsp;slušně ovládal tři evropské jazyky, přestože asi před týdnem tvrdil Raskolnikovovi, že&nbsp;je&nbsp;v&nbsp;němčině „schwach“, když ho&nbsp;chtěl pohnout k&nbsp;tomu, aby se&nbsp;s&nbsp;ním rozdělil o&nbsp;překlad a&nbsp;o&nbsp;šest rublů zálohy. Tehdy lhal a&nbsp;Raskolnikov věděl, že&nbsp;lže.</span></p>
          <p class="chunk" data-nb-ref-number="27" data-nb-words="203" data-nb-chars="1178"><span class="idea" data-nb-ref-number="27" id="idea27" data-nb-words="203" data-nb-chars="1178">„Tak proč bychom vlastně nevyužili příležitosti, když máme v&nbsp;rukou jeden z&nbsp;hlavních prostředků&nbsp;– vlastní peníze?“ horlil Razumichin. „Jistěže nás čeká mnoho práce, ale pustíme se&nbsp;do&nbsp;ní, vy, Avdoťjo Romanovno, já&nbsp;i&nbsp;Rodion… na&nbsp;některých knihách se&nbsp;teď dá&nbsp;hodně vydělat! A&nbsp;nejspolehlivější oporu bude mít naše podnikání v&nbsp;tom, že&nbsp;budeme vědět, co&nbsp;opravdu stojí za&nbsp;přeložení. Budeme překládat, vydávat, studovat, všechno najednou! Teď vám konečně mohu být užitečný, protože už&nbsp;v&nbsp;tom mám zkušenosti. Vymetám vydavatele už&nbsp;skoro dva roky a&nbsp;vidím jim pod prsty: věřte, že&nbsp;nedělají žádné zázraky! Tak proč bychom neměli zvednout poklad, který nám leží u&nbsp;nohou? A&nbsp;já sám už&nbsp;vím, a&nbsp;nechávám si&nbsp;to&nbsp;pro sebe, o&nbsp;dvou nebo třech knihách, že&nbsp;bych jen za&nbsp;návrh přeložit je&nbsp;a&nbsp;vydat mohl žádat po&nbsp;stu rublech za&nbsp;každou, a&nbsp;jednu z&nbsp;nich bych dokonce nedoporučil pod pět set rublů. A&nbsp;co myslíte, kdybych o&nbsp;nich někomu pověděl, možná že&nbsp;by&nbsp;se&nbsp;ještě rozmýšlel, takoví jsou to&nbsp;tupci! A&nbsp;pokud jde o&nbsp;všecky ty&nbsp;praktické věci, o&nbsp;tiskárny, papír, prodej, to&nbsp;nechte na&nbsp;mně! Znám tu&nbsp;každou škvírku! Začneme-li skromně, vypracujeme se&nbsp;k&nbsp;většímu, přinejmenším se&nbsp;uživíme a&nbsp;v&nbsp;každém případě si&nbsp;přijdeme na&nbsp;své.“</span></p>
          <p class="chunk" data-nb-ref-number="28" data-nb-words="3" data-nb-chars="17"><span class="idea" data-nb-ref-number="28" id="idea28" data-nb-words="3" data-nb-chars="17">Duně svítily oči.</span></p>
          <p class="chunk" data-nb-ref-number="29" data-nb-words="10" data-nb-chars="66"><span class="idea" data-nb-ref-number="29" id="idea29" data-nb-words="10" data-nb-chars="66">„To, co&nbsp;říkáte, Dmitriji Prokofjiči, se&nbsp;mi&nbsp;velmi zamlouvá,“ řekla.</span></p>
          <p class="chunk" data-nb-ref-number="30" data-nb-words="33" data-nb-chars="200"><span class="idea" data-nb-ref-number="30" id="idea30" data-nb-words="33" data-nb-chars="200">„Já těmhle věcem, to&nbsp;víte, za&nbsp;mák nerozumím,“ podotkla Pulcherija Alexandrovna, „možná že&nbsp;to&nbsp;není špatné, bůh sám ví. Jsou to&nbsp;novoty, nejistota. Ale zůstat tu&nbsp;musíme, to&nbsp;je&nbsp;jisté, aspoň nějakou dobu…“</span></p>
          <p class="chunk" data-nb-ref-number="31" data-nb-words="4" data-nb-chars="20"><span class="idea" data-nb-ref-number="31" id="idea31" data-nb-words="4" data-nb-chars="20">Podívala se&nbsp;na&nbsp;Roďu.</span></p>
          <p class="chunk" data-nb-ref-number="32" data-nb-words="6" data-nb-chars="35"><span class="idea" data-nb-ref-number="32" id="idea32" data-nb-words="6" data-nb-chars="35">„Co myslíš ty, bratře?“ řekla Duňa.</span></p>
          <p class="chunk" data-nb-ref-number="33" data-nb-words="58" data-nb-chars="346"><span class="idea" data-nb-ref-number="33" id="idea33" data-nb-words="58" data-nb-chars="346">„Myslím, že&nbsp;jeho nápad je&nbsp;výborný,“ odpověděl. „Na zakládání nějaké firmy sice není třeba zprvu pomýšlet, ale pět nebo šest knih by&nbsp;se&nbsp;skutečně dalo se&nbsp;zaručeným úspěchem vydat. Sám vím o&nbsp;díle, které určitě půjde. A&nbsp;o&nbsp;tom, jestli dokáže podnik vést, vůbec nepochybuji, vím, že&nbsp;tomu rozumí… Na&nbsp;pořádnou domluvu budete mít ostatně ještě dost času…“</span></p>
          <p class="chunk" data-nb-ref-number="34" data-nb-words="72" data-nb-chars="426"><span class="idea" data-nb-ref-number="34" id="idea34" data-nb-words="72" data-nb-chars="426">„Hurá!“ zajásal Razumichin. „A&nbsp;teď počkejte, vím ještě o&nbsp;jednom bytě tady v&nbsp;domě, u&nbsp;týchž nájemců. Je&nbsp;to&nbsp;samostatný oddělený byt, který nemá nic společného s&nbsp;těmihle pokoji, je&nbsp;zařízený, levný, celkem tři místnosti. Pro první dobu byste si&nbsp;je&nbsp;mohly najmout. Hodinky vám zítra zastavím a&nbsp;přinesu vám peníze, a&nbsp;pak dáme všecko do&nbsp;pořádku. Hlavní věc, že&nbsp;budete moci bydlet všichni tři pohromadě. Roďa s&nbsp;vámi… Kampak jdeš, Roďo?“</span></p>
          <p class="chunk" data-nb-ref-number="35" data-nb-words="9" data-nb-chars="62"><span class="idea" data-nb-ref-number="35" id="idea35" data-nb-words="9" data-nb-chars="62">„Copak ty&nbsp;už&nbsp;jdeš, Roďo?“ polekala se&nbsp;Pulcherija Alexandrovna.</span></p>
          <p class="chunk" data-nb-ref-number="36" data-nb-words="5" data-nb-chars="35"><span class="idea" data-nb-ref-number="36" id="idea36" data-nb-words="5" data-nb-chars="35">„Zrovna teď!“ zlobil se&nbsp;Razumichin.</span></p>
          <p class="chunk" data-nb-ref-number="37" data-nb-words="15" data-nb-chars="83"><span class="idea" data-nb-ref-number="37" id="idea37" data-nb-words="15" data-nb-chars="83">Duňa hleděla na&nbsp;bratra s&nbsp;nedůvěřivým údivem. Držel v&nbsp;rukou čepici a&nbsp;byl na&nbsp;odchodu.</span></p>
          <p class="chunk" data-nb-ref-number="38" data-nb-words="15" data-nb-chars="92"><span class="idea" data-nb-ref-number="38" id="idea38" data-nb-words="15" data-nb-chars="92">„Cože se&nbsp;mnou mluvíte, jako když mě&nbsp;pohřbíváte nebo se&nbsp;loučíte navěky?“ řekl podivným tónem.</span></p>
          <p class="chunk" data-nb-ref-number="39" data-nb-words="8" data-nb-chars="40"><span class="idea" data-nb-ref-number="39" id="idea39" data-nb-words="8" data-nb-chars="40">Pokusil se&nbsp;o&nbsp;úsměv, ale nevydařil se&nbsp;mu.</span></p>
          <p class="chunk" data-nb-ref-number="40" data-nb-words="10" data-nb-chars="69"><span class="idea" data-nb-ref-number="40" id="idea40" data-nb-words="10" data-nb-chars="69">„Ostatně, kdo ví, jestli se&nbsp;skutečně nevidíme naposled,“ dodal náhle.</span></p>
          <p class="chunk" data-nb-ref-number="41" data-nb-words="15" data-nb-chars="72"><span class="idea" data-nb-ref-number="41" id="idea41" data-nb-words="15" data-nb-chars="72">Chtěl si&nbsp;to&nbsp;vlastně říct pro sebe, ale jaksi samo mu&nbsp;to&nbsp;splynulo ze&nbsp;rtů.</span></p>
          <p class="chunk" data-nb-ref-number="42" data-nb-words="5" data-nb-chars="27"><span class="idea" data-nb-ref-number="42" id="idea42" data-nb-words="5" data-nb-chars="27">„Co je&nbsp;ti!“ vykřikla matka.</span></p>
          <p class="chunk" data-nb-ref-number="43" data-nb-words="9" data-nb-chars="48"><span class="idea" data-nb-ref-number="43" id="idea43" data-nb-words="9" data-nb-chars="48">„A&nbsp;kam jdeš, Roďo?“ zeptala se&nbsp;nějak divně Duňa.</span></p>
          <p class="chunk" data-nb-ref-number="44" data-nb-words="145" data-nb-chars="799"><span class="idea" data-nb-ref-number="44" id="idea44" data-nb-words="145" data-nb-chars="799">„Ale tak, je&nbsp;to&nbsp;velmi nutné,“ zakoktal zmateně, jako by&nbsp;se&nbsp;nemohl odhodlat říci to, co&nbsp;chtěl. Ale jeho bledý obličej vyzařoval zvláštní odhodlání. „Chtěl jsem vám říct…, když jsem sem šel… chtěl jsem říct vám, maminko…, i&nbsp;tobě, Duňo, že&nbsp;by&nbsp;pro nás bylo lepší, kdybychom se&nbsp;na&nbsp;nějakou dobu rozešli. Necítím se&nbsp;dobře, jsem rozháraný… přijdu potom, přijdu pak sám, až… to&nbsp;bude možné. Myslím na&nbsp;vás a&nbsp;mám vás rád… Nechte mě! Nechte mě&nbsp;o&nbsp;samotě! Došel jsem k&nbsp;tomu rozhodnutí už&nbsp;dříve… Je&nbsp;to&nbsp;pevné rozhodnutí… Ať&nbsp;se&nbsp;se&nbsp;mnou stane cokoliv, ať&nbsp;zahynu nebo ne, chci být sám! Zapomeňte na&nbsp;mě&nbsp;docela! Tak to&nbsp;bude lepší… Neptejte se&nbsp;po&nbsp;mně. Až&nbsp;bude třeba, přijdu sám nebo vás… zavolám. Možná že&nbsp;všechno bude zas dobré…! Ale teď, jestli mě&nbsp;máte rády, se&nbsp;mě&nbsp;zřekněte… Jinak vás začnu nenávidět, cítím to… Sbohem!“</span></p>
          <p class="chunk" data-nb-ref-number="45" data-nb-words="4" data-nb-chars="40"><span class="idea" data-nb-ref-number="45" id="idea45" data-nb-words="4" data-nb-chars="40">„Bože!“ zaúpěla Pulcherija Alexandrovna.</span></p>
          <p class="chunk" data-nb-ref-number="46" data-nb-words="8" data-nb-chars="52"><span class="idea" data-nb-ref-number="46" id="idea46" data-nb-words="8" data-nb-chars="52">Matka i&nbsp;sestra byly hrozně zděšené; Razumichin také.</span></p>
          <p class="chunk" data-nb-ref-number="47" data-nb-words="13" data-nb-chars="76"><span class="idea" data-nb-ref-number="47" id="idea47" data-nb-words="13" data-nb-chars="76">„Roďo, Roďo! Usmiř se&nbsp;s&nbsp;námi, všecko bude, jako bylo!“ žadonila ubohá matka.</span></p>
          <p class="chunk" data-nb-ref-number="48" data-nb-words="13" data-nb-chars="72"><span class="idea" data-nb-ref-number="48" id="idea48" data-nb-words="13" data-nb-chars="72">Pomalu se&nbsp;otočil ke&nbsp;dveřím a&nbsp;pomalu vycházel z&nbsp;pokoje. Duňa ho&nbsp;dohonila.</span></p>
          <p class="chunk" data-nb-ref-number="49" data-nb-words="12" data-nb-chars="79"><span class="idea" data-nb-ref-number="49" id="idea49" data-nb-words="12" data-nb-chars="79">„Bratře! Jak to&nbsp;jednáš s&nbsp;matkou!“ zašeptala mu&nbsp;s&nbsp;rozhořčeně planoucím pohledem.</span></p>
          <p class="chunk" data-nb-ref-number="50" data-nb-words="5" data-nb-chars="25"><span class="idea" data-nb-ref-number="50" id="idea50" data-nb-words="5" data-nb-chars="25">Chmurně se&nbsp;na&nbsp;ni&nbsp;podíval.</span></p>
          <p class="chunk" data-nb-ref-number="51" data-nb-words="21" data-nb-chars="113"><span class="idea" data-nb-ref-number="51" id="idea51" data-nb-words="21" data-nb-chars="113">„To nic, já&nbsp;přijdu, budu k&nbsp;vám chodit!“ zakoktal tlumeně, jako by&nbsp;si&nbsp;ani neuvědomoval, co&nbsp;chce říct, a&nbsp;vyšel ven.</span></p>
          <p class="chunk" data-nb-ref-number="52" data-nb-words="6" data-nb-chars="41"><span class="idea" data-nb-ref-number="52" id="idea52" data-nb-words="6" data-nb-chars="41">„Ty necitelný, zlý sobče,“ vykřikla Duňa.</span></p>
          <p class="chunk" data-nb-ref-number="53" data-nb-words="26" data-nb-chars="156"><span class="idea" data-nb-ref-number="53" id="idea53" data-nb-words="26" data-nb-chars="156">„Ší-le-ný je, a&nbsp;ne necitelný! Pomátl se! Copak to&nbsp;nevidíte? Tak jste sama necitelná…!,“ zašeptal jí&nbsp;vzrušeně Razumichin těsně u&nbsp;ucha a&nbsp;vřele jí&nbsp;stiskl ruku.</span></p>
          <p class="chunk" data-nb-ref-number="54" data-nb-words="12" data-nb-chars="81"><span class="idea" data-nb-ref-number="54" id="idea54" data-nb-words="12" data-nb-chars="81">„Hned přijdu!“ obrátil se&nbsp;ke&nbsp;zkamenělé Pulcheriji Alexandrovně a&nbsp;vyběhl z&nbsp;pokoje.</span></p>
          <p class="chunk" data-nb-ref-number="55" data-nb-words="7" data-nb-chars="42"><span class="idea" data-nb-ref-number="55" id="idea55" data-nb-words="7" data-nb-chars="42">Raskolnikov na&nbsp;něho čekal na&nbsp;konci chodby.</span></p>
          <p class="chunk" data-nb-ref-number="56" data-nb-words="31" data-nb-chars="150"><span class="idea" data-nb-ref-number="56" id="idea56" data-nb-words="31" data-nb-chars="150">„Věděl jsem, že&nbsp;se&nbsp;za&nbsp;mnou rozběhneš,“ řekl. „Vrať se&nbsp;k&nbsp;nim a&nbsp;buď u&nbsp;nich… Buď s&nbsp;nimi i&nbsp;zítra… a&nbsp;pořád. Já… možná přijdu…, když to&nbsp;bude možné. Sbohem!“</span></p>
          <p class="chunk" data-nb-ref-number="57" data-nb-words="5" data-nb-chars="29"><span class="idea" data-nb-ref-number="57" id="idea57" data-nb-words="5" data-nb-chars="29">Aniž mu&nbsp;podal ruku, odcházel.</span></p>
          <p class="chunk" data-nb-ref-number="58" data-nb-words="18" data-nb-chars="91"><span class="idea" data-nb-ref-number="58" id="idea58" data-nb-words="18" data-nb-chars="91">„Kam jdeš! Co&nbsp;je&nbsp;ti? Co&nbsp;se&nbsp;ti&nbsp;stalo? Copak to&nbsp;jde!“ koktal za&nbsp;ním úplně zmatený Razumichin.</span></p>
          <p class="chunk" data-nb-ref-number="59" data-nb-words="5" data-nb-chars="40"><span class="idea" data-nb-ref-number="59" id="idea59" data-nb-words="5" data-nb-chars="40">Raskolnikov se&nbsp;ještě naposledy zastavil.</span></p>
          <p class="chunk" data-nb-ref-number="60" data-nb-words="30" data-nb-chars="155"><span class="idea" data-nb-ref-number="60" id="idea60" data-nb-words="30" data-nb-chars="155">„Pamatuj si&nbsp;jednou provždy: nikdy se&nbsp;mě&nbsp;na&nbsp;nic neptej! Nemám, co&nbsp;bych ti&nbsp;řekl… Nechoď ke&nbsp;mně. Možná že&nbsp;já&nbsp;přijdu sem… Pusť mě, ale je&nbsp;<em>neopusť</em>. Rozumíš mi?“</span></p>
          <p class="chunk" data-nb-ref-number="61" data-nb-words="72" data-nb-chars="470"><span class="idea" data-nb-ref-number="61" id="idea61" data-nb-words="72" data-nb-chars="470">Chodba byla temná; stáli však u&nbsp;lampy. Dlouze, mlčky se&nbsp;na&nbsp;sebe dívali. Razumichinovi se&nbsp;ta&nbsp;chvíle vryla do&nbsp;paměti na&nbsp;celý život. Raskolnikovův planoucí a&nbsp;pronikavý pohled jako by&nbsp;každým okamžikem sílil a&nbsp;pronikal mu&nbsp;do&nbsp;duše, do&nbsp;vědomí. Vtom se&nbsp;Razumichin zachvěl. Náhle jako by&nbsp;proběhlo od&nbsp;jednoho k&nbsp;druhému cosi zvláštního… Bleskla jakási myšlenka, jakási nápověď, cosi děsivého, ohavného, a&nbsp;přitom současně pochopeného oběma stranami… Razumichin zesinal jako mrtvola.</span></p>
          <p class="chunk" data-nb-ref-number="62" data-nb-words="21" data-nb-chars="125"><span class="idea" data-nb-ref-number="62" id="idea62" data-nb-words="21" data-nb-chars="125">„Tak už&nbsp;rozumíš?“ řekl náhle Raskolnikov s&nbsp;bolestně staženou tváří. „Jdi, vrať se&nbsp;k&nbsp;nim,“ dodal, rychle se&nbsp;otočil a&nbsp;odcházel…</span></p>
          <p class="chunk" data-nb-ref-number="63" data-nb-words="77" data-nb-chars="456"><span class="idea" data-nb-ref-number="63" id="idea63" data-nb-words="77" data-nb-chars="456">Nebudu teď líčit, co&nbsp;se&nbsp;toho večera dělo u&nbsp;Pulcherije Alexandrovny, jak se&nbsp;k&nbsp;nim Razumichin vrátil, jak je&nbsp;uklidňoval a&nbsp;zapřísahal, že&nbsp;musí nemocnému Roďovi dopřát klid, jak je&nbsp;ujišťoval, že&nbsp;Roďa určitě přijde, že&nbsp;bude přicházet každý den, že&nbsp;je&nbsp;nesmírně otřesený a&nbsp;že ho&nbsp;nesmějí dráždit, že&nbsp;on, Razumichin, na&nbsp;něj bude dohlížet, že&nbsp;mu&nbsp;sežene dobrého lékaře, ještě lepšího, celé konzilium… Zkrátka, od&nbsp;toho večera se&nbsp;Razumichin pro ně&nbsp;stal synem a&nbsp;bratrem.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
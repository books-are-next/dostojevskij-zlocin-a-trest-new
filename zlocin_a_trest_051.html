<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1">
    <meta name="apple-mobile-web-app-capable" content="yes">
    <title>1</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Zločin a trest">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zločin a trest">
    <meta property="og:title" content="Zločin a trest">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Zločin a trest">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zlocin_a_trest_050.html">
    <link rel="next" href="./zlocin_a_trest_052.html">
    <meta name="nb-order" content="47">
    <link rel="self" href="zlocin_a_trest_051.html">
    <meta name="nb-identifier" content="dostojevskij-zlocin-a-trest-be5f58f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2648" data-nb-chars="16494">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_050.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">1</span></h1>
        <section>
          <p class="chunk" data-nb-ref-number="2" data-nb-words="48" data-nb-chars="303"><span class="idea" data-nb-ref-number="2" id="idea2" data-nb-words="48" data-nb-chars="303">Sibiř. Na&nbsp;břehu široké neutěšené řeky leží město, jedno ze&nbsp;správních středisek Ruska; ve&nbsp;městě je&nbsp;pevnost a&nbsp;v&nbsp;pevnosti vězení. Ve&nbsp;vězení je&nbsp;už&nbsp;devět měsíců uvězněn Rodion Raskolnikov, odsouzený k&nbsp;vypovězení a&nbsp;nuceným pracím druhého stupně. Ode dne, kdy spáchal zločin, uplynulo už&nbsp;skoro půldruhého roku.</span></p>
          <p class="chunk" data-nb-ref-number="3" data-nb-words="478" data-nb-chars="3036"><span class="idea" data-nb-ref-number="3" id="idea3" data-nb-words="478" data-nb-chars="3036">Soudní řízení s&nbsp;ním mělo celkem hladký průběh. Pachatel pevně, přesně a&nbsp;jasně potvrzoval své doznání, nezamlčoval okolnosti ani se&nbsp;je&nbsp;nesnažil zmírnit ve&nbsp;svůj prospěch, nepřekrucoval fakta a&nbsp;neopomenul ani nejnepatrnější maličkost. Vylíčil do&nbsp;nejmenších podrobností celý průběh vraždy: vysvětlil tajemství zástavy (prkénka s&nbsp;kovovou destičkou), kterou držela zavražděná stařena v&nbsp;ruce; podrobně vylíčil, jak vzal zavražděné klíče, popsal je, popsal truhlu, i&nbsp;co v&nbsp;ní bylo; dokonce udal některé jednotlivé předměty, které v&nbsp;ní ležely; objasnil záhadu zavraždění Lizavety; vylíčil, jak přišel a&nbsp;klepal Koch a&nbsp;po něm student, a&nbsp;opakoval všecko, co&nbsp;říkali: jak on, vrah, pak seběhl ze&nbsp;schodů a&nbsp;slyšel Mikolkovo a&nbsp;Miťkovo povykování; jak se&nbsp;ukryl v&nbsp;prázdném bytě a&nbsp;jak se&nbsp;vrátil domů; nakonec označil kámen ve&nbsp;dvoře za&nbsp;průjezdem domu na&nbsp;Vozněsenském prospektu a&nbsp;pod kamenem byly skutečně nalezeny šperky i&nbsp;měšec. Věc byla zkrátka jasná. Vyšetřující orgány i&nbsp;soudci se&nbsp;velmi divili tomu, proč schoval měšec a&nbsp;šperky pod kámen a&nbsp;vůbec nic z&nbsp;nich nevzal, a&nbsp;nejvíce tomu, že&nbsp;si&nbsp;nejen nepamatoval, jaké předměty vlastně uloupil, nýbrž zmýlil se&nbsp;dokonce i&nbsp;v&nbsp;jejich počtu. Ta&nbsp;jediná okolnost, že&nbsp;ani jedinkrát měšec neotevřel a&nbsp;vůbec nevěděl, kolik v&nbsp;něm vlastně je, zdála se&nbsp;být nepravděpodobná (v měšci bylo tři sta sedmnáct rublů ve&nbsp;stříbře a&nbsp;tři dvacetikopějky; několik vrchních a&nbsp;právě největších bankovek bylo dlouhým přechováváním pod kamenem velmi poškozeno). Soud se&nbsp;dlouho pokoušel vyjasnit, proč obžalovaný právě v&nbsp;tomto jediném bodě lže, když ke&nbsp;všemu ostatnímu se&nbsp;dobrovolně a&nbsp;pravdivě přiznává. Někteří (zejména psychologové) konečně připustili, že&nbsp;se&nbsp;možná opravdu vůbec do&nbsp;měšce nepodíval a&nbsp;že tedy nevěděl, co&nbsp;v&nbsp;něm je, že&nbsp;ho, aniž to&nbsp;zjistil, ukryl pod kámen, ale zároveň z&nbsp;toho vyvozovali, že&nbsp;i&nbsp;sám zločin byl nepochybně spáchán v&nbsp;jakémsi přechodném pominutí smyslů, z&nbsp;jakési chorobné vražedné a&nbsp;loupeživé mánie, bez dalších cílů a&nbsp;prospěchářských úmyslů. Velmi při tom přišla vhod nejmódnější teorie o&nbsp;střídavém pominutí smyslů, které se&nbsp;dnes obhajoba u&nbsp;některých zločinců tak často dovolává. Mimoto četní svědci&nbsp;– doktor Zosimov, Raskolnikovovi dřívější kolegové, bytná i&nbsp;služka&nbsp;– zevrubně potvrdili, že&nbsp;Raskolnikov dlouhou dobu trpěl těžkou melancholií. To&nbsp;vše nemálo přispělo k&nbsp;závěru, že&nbsp;v&nbsp;Raskolnikovově případě nejde o&nbsp;normálního vraha, zločince a&nbsp;lupiče, nýbrž o&nbsp;cosi jiného. K&nbsp;velkému rozhořčení stoupenců tohoto názoru se&nbsp;však sám obžalovaný téměř nepokusil o&nbsp;nějakou obhajobu; na&nbsp;závěrečné otázky, co&nbsp;ho&nbsp;tedy vlastně dohnalo k&nbsp;vraždě a&nbsp;co ho&nbsp;přivedlo na&nbsp;myšlenku loupit, odpovídal velmi stroze, jasně a&nbsp;přesně, že&nbsp;hlavní pohnutkou byla jeho špatná materiální situace, jeho chudoba a&nbsp;bezmocnost, touha usnadnit si&nbsp;první kroky ke&nbsp;kariéře pomocí oněch nejméně tří tisíc rublů, na&nbsp;které svůj lup odhadoval. A&nbsp;k&nbsp;vraždě prý ho&nbsp;dohnala jeho lehkomyslná a&nbsp;slabošská povaha, ještě otřesená strádáním a&nbsp;ne­úspěchy. A&nbsp;na otázku, co&nbsp;ho&nbsp;přimělo k&nbsp;doznání, odpovídal bez okolků, že&nbsp;upřímná lítost. To&nbsp;všecko už&nbsp;bylo skoro neomalené…</span></p>
          <p class="chunk" data-nb-ref-number="4" data-nb-words="316" data-nb-chars="2127"><span class="idea" data-nb-ref-number="4" id="idea4" data-nb-words="316" data-nb-chars="2127">Nicméně rozsudek vyzněl mírněji, než se&nbsp;dalo u&nbsp;jeho zločinu očekávat, snad právě proto, že&nbsp;se&nbsp;obžalovaný nejen nechtěl hájit, nýbrž jako by&nbsp;usiloval o&nbsp;to, aby na&nbsp;sebe svalil co&nbsp;nejtěžší vinu. Byly uváženy všechny podivné a&nbsp;zvláštní stránky případu. O&nbsp;chorobném a&nbsp;zuboženém stavu obžalovaného před spácháním trestného činu nebyla nejmenší pochybnost. To, že&nbsp;nepoužil uloupených peněz a&nbsp;věcí, bylo přičteno dílem účinné lítosti, dílem částečně narušeným rozumovým schopnostem v&nbsp;době spáchání zločinu. Náhodná vražda na&nbsp;Lizavetě dokonce posloužila pro druhou polehčující okolnost jako doklad: obžalovaný spáchá dvě vraždy, ale nepomyslí na&nbsp;to, že&nbsp;dveře jsou dokořán! Konečně dobrovolné doznání ve&nbsp;chvíli, kdy byla záležitost po&nbsp;falešném sebeobvinění zoufalého náboženského fanatika (Nikolaje) v&nbsp;nejspletitějším stadiu a&nbsp;kdy navíc nebyly proti skutečnému vrahovi nejen žádné usvědčující důkazy, nýbrž téměř ani podezření (Porfirij Petrovič plně dostál slovu)&nbsp;– to&nbsp;všecko přispělo k&nbsp;zmírnění osudu obžalovaného. Kromě toho vyšly velmi překvapivě najevo ještě jiné okolnosti závažně svědčící ve&nbsp;prospěch obviněného. Bývalý posluchač práv Razumichin odněkud sehnal informace a&nbsp;také prokázal jejich pravdivost, že&nbsp;pachatel Raskolnikov za&nbsp;svého studia na&nbsp;univerzitě pomáhal ze&nbsp;svých posledních prostředků jednomu svému chudému kolegovi nemocnému souchotinami a&nbsp;půl roku ho&nbsp;skoro živil. Po&nbsp;jeho smrti navštěvoval ochrnutého otce zemřelého kolegy (který na&nbsp;otce sám vydělával už&nbsp;snad od&nbsp;svých třinácti let), nakonec mu&nbsp;vymohl, aby byl přijat do&nbsp;nemocnice, a&nbsp;když i&nbsp;on zemřel, postaral se&nbsp;mu&nbsp;o&nbsp;pohřeb. I&nbsp;tyto informace do&nbsp;jisté míry zmírnily Raskolnikovův osud. Také jeho bývalá bytná, matka jeho zesnulé nevěsty vdova Zarnicynová, u&nbsp;soudu vypověděla, že&nbsp;prý Raskolnikov, ještě když bydlili v&nbsp;domě U&nbsp;pěti rohů, zachránil z&nbsp;hořícího bytu dvě malé děti a&nbsp;utrpěl při tom popáleniny. Toto tvrzení bylo pečlivě prošetřeno a&nbsp;bezpečně potvrzeno četnými svědky. Výrok soudců zkrátka vyzněl tak, že&nbsp;vrah se&nbsp;při uvážení jeho dobrovolného doznání a&nbsp;některých jiných polehčujících okolností odsuzuje k&nbsp;nuceným pracím druhého stupně na&nbsp;pouhých osm let.</span></p>
          <p class="chunk" data-nb-ref-number="5" data-nb-words="351" data-nb-chars="2220"><span class="idea" data-nb-ref-number="5" id="idea5" data-nb-words="351" data-nb-chars="2220">Raskolnikovova matka záhy po&nbsp;zahájení procesu onemocněla. Duně a&nbsp;Razumichinovi se&nbsp;podařilo vzdálit ji&nbsp;z&nbsp;Petrohradu na&nbsp;celou dobu přelíčení. Razumichin nalezl vhodné místo nedaleko Petrohradu s&nbsp;dobrým vlakovým spojením, aby mohl nepřetržitě a&nbsp;zevrubně sledovat proces a&nbsp;zároveň se&nbsp;co&nbsp;nejčastěji vídat s&nbsp;Avdoťjou Romanovnou. Onemocnění Pulcherije Alexandrovny bylo podivného, nervového rázu a&nbsp;bylo spojeno s&nbsp;určitým pomatením smyslů, ne-li úplným, tedy rozhodně částečným. Duňa po&nbsp;návratu z&nbsp;poslední schůzky s&nbsp;bratrem nalezla matku už&nbsp;velmi nemocnou, blouznící v&nbsp;horečkách. Ještě téhož večera se&nbsp;domluvila s&nbsp;Razumichinem, jak budou matce odpovídat, až&nbsp;se&nbsp;bude na&nbsp;bratra ptát, a&nbsp;spolu si&nbsp;pro ni&nbsp;dokonce vymysleli celý příběh, že&nbsp;Raskolnikov odjel kamsi daleko až&nbsp;na&nbsp;hranice Ruska se&nbsp;soukromým posláním, jež mu&nbsp;později vynese peníze i&nbsp;věhlas. K&nbsp;jejich úžasu se&nbsp;však Pulcherija Alexandrovna ani hned, ani později nikdy na&nbsp;nic takového nevyptávala. Naopak, ona sama měla pohotově celou historii o&nbsp;synově náhlém odjezdu; slzíc vyprávěla, jak se&nbsp;s&nbsp;ní přišel rozloučit, a&nbsp;mezi řečí naznačovala, že&nbsp;jen ona jediná zná jisté velmi důležité a&nbsp;tajné okolnosti a&nbsp;že Roďa má&nbsp;mnoho tuze nebezpečných nepřátel, takže se&nbsp;dokonce musí skrývat. O&nbsp;jeho příští kariéře i&nbsp;ona s&nbsp;jistotou tvrdila, že&nbsp;bude nepochybně skvělá, jen až&nbsp;se&nbsp;mu&nbsp;podaří překonat některé překážky; ujišťovala Razumichina, že&nbsp;její syn jednou doroste státnického formátu, jak dokazuje jeho článek a&nbsp;jeho úžasné literární nadání. Četla ten článek neustále a&nbsp;někdy dokonce nahlas, div s&nbsp;ním nespala, ale přesto se&nbsp;snad nikdy nezeptala, kde tedy Roďa vlastně je, ačkoliv už&nbsp;jen to, že&nbsp;se&nbsp;před ní&nbsp;střežili o&nbsp;tom mluvit, mohlo u&nbsp;ní snadno vzbudit nedůvěru. Nakonec je&nbsp;podivné mlčení Pulcherije Alexandrovny o&nbsp;některých věcech až&nbsp;naplňovalo obavami. Vůbec si&nbsp;například nestěžovala, že&nbsp;jim nepíše, kdežto předtím v&nbsp;městečku žila jedině z&nbsp;naděje a&nbsp;očekávání, že&nbsp;brzy přijde dopis od&nbsp;jejího miláčka Rodi. Zejména to&nbsp;bylo pro Duňu záhadou a&nbsp;velmi ji&nbsp;to&nbsp;znepokojovalo, říkala si, že&nbsp;matka možná tuší, že&nbsp;se&nbsp;synovi přihodilo něco hrozného, a&nbsp;nevyptává se&nbsp;ze&nbsp;strachu, aby se&nbsp;nedověděla něco ještě horšího. Rozhodně bylo Duně jasné, že&nbsp;duševní stav Pulcherije Alexandrovny není normální.</span></p>
          <p class="chunk" data-nb-ref-number="6" data-nb-words="177" data-nb-chars="1124"><span class="idea" data-nb-ref-number="6" id="idea6" data-nb-words="177" data-nb-chars="1124">Nicméně asi dvakrát sama stočila rozmluvu tak, že&nbsp;bylo nutné nějakým způsobem zodpovědět otázku, kde Roďa nyní je; ale protože odpovědi chtěj nechtěj vyzněly dost neuspokojivě a&nbsp;podezřele, začala matka náhle jevit smutek, zasmušilost a&nbsp;zamlklost a&nbsp;tyto stavy trvaly velmi dlouhou dobu. Duňa posléze seznala, že&nbsp;je&nbsp;příliš obtížné lhát a&nbsp;pořád si&nbsp;vymýšlet, a&nbsp;dospěla k&nbsp;přesvědčení, že&nbsp;je&nbsp;lépe o&nbsp;některých věcech vůbec nemluvit; přesto bylo stále jasnější a&nbsp;zřejmější, že&nbsp;ubohá matka tuší nějaké hrozné neštěstí. Duňa si&nbsp;také vzpomněla, jak bratr říkal, že&nbsp;ji&nbsp;matka v&nbsp;noci slyšela blouznit ze&nbsp;spánku před posledním a&nbsp;osudným dnem po&nbsp;jejím výstupu se&nbsp;Svidrigajlovem, a&nbsp;kladla si&nbsp;otázku, zda matka tehdy něco nevyrozuměla. Dost často, někdy po&nbsp;několikadenním, jindy několikatýdenním ponurém a&nbsp;zasmušilém mlčení a&nbsp;tichém pláči, se&nbsp;u&nbsp;nemocné projevovalo jakési hysterické oživení&nbsp;– náhle začínala nahlas a&nbsp;bez zastávky mluvit o&nbsp;synovi, o&nbsp;svých nadějích a&nbsp;o&nbsp;budoucnosti… Někdy si&nbsp;vymýšlela prapodivné věci. Uklidňovali ji, přitakávali jí&nbsp;(a sama možná dobře viděla, že&nbsp;jí&nbsp;přitakávají, jen aby ji&nbsp;uklidnili), ale přesto mluvila dále…</span></p>
          <p class="chunk" data-nb-ref-number="7" data-nb-words="228" data-nb-chars="1427"><span class="idea" data-nb-ref-number="7" id="idea7" data-nb-words="228" data-nb-chars="1427">Za&nbsp;pět měsíců po&nbsp;pachatelově dobrovolném doznání byl nad ním vynesen rozsudek. Razumichin ho&nbsp;navštěvoval ve&nbsp;vězení, jak to&nbsp;jen bylo možné. Soňa také. Ale nakonec se&nbsp;přece jen museli rozloučit; Duňa se&nbsp;bratrovi zadušovala, že&nbsp;se&nbsp;neloučí navždy, Razumichin také. V&nbsp;Razumichinově mladé horké hlavě uzrál pevný plán položit v&nbsp;nejbližších třech nebo čtyřech letech alespoň základy budoucí existence, našetřit nějaké peníze a&nbsp;přesídlit na&nbsp;Sibiř, kde je&nbsp;ve&nbsp;všech směrech bohatá půda, ale nedostatek pracovníků, obyvatelstva i&nbsp;kapitálu; usadí se&nbsp;v&nbsp;témž městě, kde bude Roďa, a… všichni společně začnou nový život. Při loučení všichni plakali. Raskolnikov byl v&nbsp;těch posledních dnech zádumčivý, pořád se&nbsp;vyptával na&nbsp;matku a&nbsp;měl o&nbsp;ni velkou starost. Soužil se&nbsp;tím až&nbsp;přespříliš a&nbsp;to zase dělalo starosti Duně. Když mu&nbsp;podrobně vylíčili matčiny chorobné stavy, velmi se&nbsp;zachmuřil. Před Soňou byl po&nbsp;celou tu&nbsp;dobu bůhvíproč nápadně zamlklý. Soňa se&nbsp;díky penězům, které jí&nbsp;zanechal Svidrigajlov, už&nbsp;dávno připravila, aby se&nbsp;mohla vydat na&nbsp;cestu za&nbsp;tím transportem vězňů, který odveze i&nbsp;jeho. Mezi ní&nbsp;a&nbsp;Raskolnikovem o&nbsp;tom nikdy nepadlo ani slůvko, oba však věděli, že&nbsp;to&nbsp;tak bude. Při posledním loučení se&nbsp;Raskolnikov podivně usmíval sestřině i&nbsp;Razumichinovu ohnivému ujišťování, jak budou všichni šťastně žít, až&nbsp;si&nbsp;odpyká trest, a&nbsp;předpověděl, že&nbsp;matčina nemoc nevěstí pro blízkou budoucnost nic dobrého. A&nbsp;konečně oba, on&nbsp;i&nbsp;Soňa, odjeli.</span></p>
          <p class="chunk" data-nb-ref-number="8" data-nb-words="91" data-nb-chars="553"><span class="idea" data-nb-ref-number="8" id="idea8" data-nb-words="91" data-nb-chars="553">Za&nbsp;dva měsíce poté se&nbsp;Duněčka stala Razumichinovou ženou. Svatba byla smutná a&nbsp;neokázalá. Mezi pozvanými byli Porfirij Petrovič a&nbsp;Zosimov. Razumichin si&nbsp;v&nbsp;poslední době vedl jako člověk, který neochvějně kráčí za&nbsp;svým cílem. Duňa slepě věřila, že&nbsp;uskuteční všechny své záměry, a&nbsp;těžko mohla nevěřit&nbsp;– z&nbsp;Razumichina sálala železná vůle. Mimo jiné začal opět chodit na&nbsp;přednášky a&nbsp;chtěl dokončit univerzitu. Neustále spřádali nové a&nbsp;nové plány do&nbsp;budoucnosti; oba napevno počítali s&nbsp;tím, že&nbsp;do&nbsp;pěti let přesídlí na&nbsp;Sibiř. Do&nbsp;té&nbsp;doby tam spoléhali na&nbsp;Soňu…</span></p>
          <p class="chunk" data-nb-ref-number="9" data-nb-words="298" data-nb-chars="1831"><span class="idea" data-nb-ref-number="9" id="idea9" data-nb-words="298" data-nb-chars="1831">Pulcherija Alexandrovna dceři ke&nbsp;sňatku s&nbsp;Razumichinem radostně požehnala, ale po&nbsp;svatbě se&nbsp;zdála ještě smutnější a&nbsp;usouženější. Aby ji&nbsp;něčím potěšil, pověděl jí&nbsp;Razumichin o&nbsp;studentovi a&nbsp;jeho vetchém otci i&nbsp;o&nbsp;tom, jak se&nbsp;Roďa popálil, a&nbsp;dokonce musel ulehnout, když loni zachránil život dvěma malým dětem. Obě zprávy vyvolaly u&nbsp;Pulcherije Alexandrovny, už&nbsp;tak trochu duševně vyšinuté, úplnou extázi. Bez ustání o&nbsp;tom hovořila a&nbsp;zaváděla na&nbsp;to&nbsp;řeč i&nbsp;na ulici (ačkoliv se&nbsp;Duňa od&nbsp;ní&nbsp;nehnula ani na&nbsp;krok). Jakmile se&nbsp;vyskytl v&nbsp;její blízkosti jakýkoliv posluchač, ať&nbsp;to&nbsp;bylo v&nbsp;dostavníku nebo v&nbsp;krámě, začínala o&nbsp;svém synovi, o&nbsp;jeho článku, jak podporoval studenta, jak se&nbsp;popálil při požáru a&nbsp;podobně. Duněčka si&nbsp;s&nbsp;ní už&nbsp;nevěděla rady. Nehledíc na&nbsp;nebezpečnost těch chorobně nadšených stavů, bylo dost povážlivé už&nbsp;jen to, že&nbsp;si&nbsp;někdo mohl připomenout Raskolnikovovo jméno z&nbsp;nedávného procesu a&nbsp;zavést na&nbsp;to&nbsp;řeč. Pulcherija Alexandrovna dokonce vypátrala adresu matky obou zachráněných dětí a&nbsp;mermomocí ji&nbsp;chtěla navštívit. Její neklid nakonec dosáhl nejvyššího stupně. Z&nbsp;ničeho nic propukala v&nbsp;pláč, trpěla častou nevolností a&nbsp;v&nbsp;horečkách blouznila. Jednou ráno prohlásila, že&nbsp;podle jejích výpočtů už&nbsp;Roďa brzy přijede, že&nbsp;si&nbsp;dobře pamatuje, jak jí&nbsp;při loučení kladl na&nbsp;srdce, aby ho&nbsp;za&nbsp;devět měsíců čekali. Začala uklízet byt a&nbsp;dělat přípravy na&nbsp;jeho příjezd, chystala pro něho pokoj (svůj vlastní), leštila nábytek, prala a&nbsp;zavěšovala nové záclony a&nbsp;podobně. Duňu to&nbsp;polekalo, ale mlčela a&nbsp;ještě jí&nbsp;pomáhala chystat pokoj k&nbsp;bratrovu příjezdu. Po&nbsp;celodenní sháňce a&nbsp;nepřetržitém fantazírování, radostném doufání a&nbsp;pláči se&nbsp;v&nbsp;noci roznemohla a&nbsp;druhý den už&nbsp;ležela v&nbsp;horečkách a&nbsp;blouznila. Začínala agónie. Za&nbsp;čtrnáct dní zemřela. V&nbsp;horečce vykřikovala slova, z&nbsp;nichž bylo zřejmé, že&nbsp;o&nbsp;synově hrozném osudu tušila víc, než se&nbsp;nadáli.</span></p>
          <p class="chunk" data-nb-ref-number="10" data-nb-words="179" data-nb-chars="1209"><span class="idea" data-nb-ref-number="10" id="idea10" data-nb-words="179" data-nb-chars="1209">Raskolnikov o&nbsp;matčině smrti dlouho nevěděl, ačkoliv si&nbsp;začal s&nbsp;Petrohradem dopisovat hned v&nbsp;prvních dnech pobytu na&nbsp;Sibiři. Dopisoval si&nbsp;prostřednictvím Soni, která přesně jednou měsíčně psala do&nbsp;Petrohradu Razumichinovi a&nbsp;stejně přesně jednou do&nbsp;měsíce dostávala z&nbsp;Petrohradu odpověď. Duně a&nbsp;Razumichinovi připadaly Soniny dopisy zpočátku suché a&nbsp;neuspokojivé, ale posléze oba uznali, že&nbsp;lépe se&nbsp;ani psát nedá, protože i&nbsp;ty dopisy nakonec poskytovaly úplnou a&nbsp;přesnou představu o&nbsp;životě jejich nešťastného bratra a&nbsp;přítele. Soniny dopisy byly vyplněny nejvšednější skutečností, nejprostším a&nbsp;nejsrozumitelnějším popisem všech podrobností Raskolnikovova trestaneckého života. Nevyslovovala v&nbsp;nich ani své naděje, ani se&nbsp;nezamýšlela nad budoucností, ani nemluvila o&nbsp;tom, co&nbsp;prožívá ona. Pokusy o&nbsp;vylíčení jeho duševního rozpoložení a&nbsp;vůbec celého jeho vnitřního života nahrazovala holá fakta, totiž jeho vlastní slova, podrobné zprávy o&nbsp;jeho zdravotním stavu, co&nbsp;si&nbsp;při té&nbsp;a&nbsp;té schůzce přál, oč&nbsp;ji&nbsp;prosil, co&nbsp;jí&nbsp;uložil a&nbsp;podobně. Všecko to&nbsp;vypisovala neobyčejně podrobně. A&nbsp;tak jim obraz nebohého bratra nakonec vyvstal velmi přesně a&nbsp;jasně; jakýkoliv omyl byl vyloučen, protože všecko byla jen pravdivá fakta.</span></p>
          <p class="chunk" data-nb-ref-number="11" data-nb-words="481" data-nb-chars="2663"><span class="idea" data-nb-ref-number="11" id="idea11" data-nb-words="481" data-nb-chars="2663">Ale ve&nbsp;všech těch zprávách, zejména v&nbsp;první době, bylo pro Duňu a&nbsp;jejího muže pramálo potěšujícího. Soňa jednotvárně oznamovala, že&nbsp;je&nbsp;ustavičně zasmušilý, málomluvný, ba&nbsp;že&nbsp;ho&nbsp;ani trochu nezajímají novinky z&nbsp;dopisů, které mu&nbsp;pokaždé vyřizuje, že&nbsp;se&nbsp;občas zeptá na&nbsp;matku, a&nbsp;že když mu&nbsp;konečně pověděla o&nbsp;matčině smrti, protože viděla, že&nbsp;to&nbsp;tuší, tak jím k&nbsp;jejímu údivu ta&nbsp;zpráva ani příliš neotřásla, alespoň se&nbsp;jí&nbsp;to&nbsp;navenek tak zdálo. Mimo jiné psala, že&nbsp;ačkoliv je&nbsp;zřejmě ponořený do&nbsp;sebe a&nbsp;jakoby přede všemi uzavřený, přijal nový život velmi věcně a&nbsp;prostě; jasně prý si&nbsp;uvědomuje svou situaci, neslibuje si&nbsp;od&nbsp;blízké budoucnosti žádnou úlevu ani nemá lehkomyslné naděje (ačkoliv by&nbsp;to&nbsp;v&nbsp;jeho situaci bylo pochopitelné) a&nbsp;skoro ničemu kolem sebe se&nbsp;nediví, třebaže je&nbsp;všecko docela nové a&nbsp;docela jiné, než na&nbsp;co&nbsp;byl zvyklý dříve. Psala také, že&nbsp;je&nbsp;celkem zdráv. Chodí do&nbsp;práce, nevyhýbá se&nbsp;jí&nbsp;ani se&nbsp;do&nbsp;ní&nbsp;nehrne. Ke&nbsp;stravě je&nbsp;prý skoro lhostejný, ale mimo neděle a&nbsp;svátky je&nbsp;prý tak špatná, že&nbsp;ochotně přijal od&nbsp;ní, od&nbsp;Soni, něco peněz, aby si&nbsp;denně mohl kupovat čaj; ale pokud jde o&nbsp;všecko ostatní, žádal prý ji, aby si&nbsp;nedělala starosti, a&nbsp;tvrdil, že&nbsp;všechna ta&nbsp;péče ho&nbsp;jen rozčiluje. Dále Soňa psala, že&nbsp;je&nbsp;ubytován společně s&nbsp;ostatními vězni a&nbsp;že vnitřek věznice neviděla, soudí prý však, že&nbsp;tam je&nbsp;těsno, špinavo a&nbsp;nezdravo; spí prý na&nbsp;pryčně ustlané houní a&nbsp;odmítá cokoli lepšího. Ale nežije prý tak drsně a&nbsp;bídně z&nbsp;nějakého předsevzetí nebo úmyslu, nýbrž jen z&nbsp;nevšímavosti a&nbsp;vnější lhostejnosti k&nbsp;svému osudu. Přiznávala, že&nbsp;zejména první dobu nejen nestál o&nbsp;její návštěvy, ale div se&nbsp;na&nbsp;ni&nbsp;proto nezlobil, byl skoupý na&nbsp;slovo a&nbsp;choval se&nbsp;k&nbsp;ní hrubě, že&nbsp;však časem se&nbsp;mu&nbsp;ta&nbsp;setkání stala zvykem, ba&nbsp;div ne&nbsp;potřebou, takže prý mu&nbsp;bylo velmi smutno, když byla několik dní nemocná a&nbsp;nemohla ho&nbsp;navštívit. Vídá prý se&nbsp;s&nbsp;ním ve&nbsp;sváteční dny u&nbsp;vězeňské brány nebo ve&nbsp;strážnici, kam jí&nbsp;ho&nbsp;na&nbsp;několik minut vyvolají, a&nbsp;ve všední dny za&nbsp;ním chodí na&nbsp;pracoviště, do&nbsp;dílen nebo do&nbsp;cihelny a&nbsp;do baráků na&nbsp;břehu Irtyše. O&nbsp;sobě Soňa psala, že&nbsp;se&nbsp;jí&nbsp;už&nbsp;podařilo navázat ve&nbsp;městě nějaké známosti a&nbsp;získat podporu; zabývá prý se&nbsp;šitím, a&nbsp;protože je&nbsp;ve&nbsp;městě nouze o&nbsp;modistky, je&nbsp;už&nbsp;prý pro mnoho rodin skoro nepostradatelná; nezmínila se&nbsp;jen o&nbsp;tom, že&nbsp;její zásluhou získal i&nbsp;Raskolnikov výhody u&nbsp;představených, že&nbsp;je&nbsp;zařazován na&nbsp;lehčí práce a&nbsp;podobně. Pak však od&nbsp;ní&nbsp;přišla zpráva (Duňa už&nbsp;si&nbsp;sama všimla, že&nbsp;její poslední dopisy jsou plné úzkosti a&nbsp;nejistoty), že&nbsp;se&nbsp;všech straní a&nbsp;že není u&nbsp;svých spoluvězňů oblíben, že&nbsp;celé dny mlčí a&nbsp;je čím dál tím bledší. V&nbsp;posledním dopise Soňa náhle oznamovala, že&nbsp;se&nbsp;těžce rozstonal a&nbsp;leží ve&nbsp;vězeňském oddělení nemocnice…</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_052.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
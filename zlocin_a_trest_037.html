<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-hlOuHd4yugRueb5cpVodghEy067q0Ot3cOXJsjA0yro=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Zločin a trest">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zločin a trest">
    <meta property="og:title" content="Zločin a trest">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Zločin a trest">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zlocin_a_trest_036.html">
    <link rel="next" href="./zlocin_a_trest_038.html">
    <meta name="nb-order" content="33">
    <link rel="self" href="zlocin_a_trest_037.html">
    <meta name="nb-identifier" content="dostojevskij-zlocin-a-trest-be5f58f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4518" data-nb-chars="27983">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_036.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <section>
          <p class="chunk" data-nb-ref-number="2" data-nb-words="309" data-nb-chars="1988"><span class="idea" data-nb-ref-number="2" id="idea2" data-nb-words="309" data-nb-chars="1988">Nebylo by&nbsp;snadné přesně vypočítat pohnutky, které pomatenou Katěrinu Ivanovnu přivedly na&nbsp;pošetilou myšlenku uspořádat smuteční hostinu. Skutečně na&nbsp;ni&nbsp;padlo skoro deset rublů z&nbsp;těch víc než dvaceti, které věnoval Raskolnikov původně na&nbsp;Marmeladovův pohřeb. Možná že&nbsp;Katěrina Ivanovna pokládala za&nbsp;svou povinnost k&nbsp;zesnulému „jak se&nbsp;sluší“ uctít jeho památku, aby všichni nájemníci a&nbsp;především Amálie Ivanovna věděli, že&nbsp;„nejen nebyl horší, ale možná mnohem lepší“ a&nbsp;že nikdo z&nbsp;nich nemá právo nad ním „ohrnovat nos“. Možná však, že&nbsp;při tom hrála nejdůležitější roli ona zvláštní <em>hrdost chudých</em>, která při některých společenských zvyklostech, závazných při našem způsobu života pro každého bez výjimky, nutí mnohé ubožáky, aby se&nbsp;vydávali z&nbsp;posledních sil a&nbsp;utráceli poslední těžce nastřádané kopějky, jen aby nebyli „horší než jiní“ a&nbsp;aby je&nbsp;ti&nbsp;druzí nějak „nepomluvili“. Velmi pravděpodobné bylo, že&nbsp;Katěrině Ivanovně se&nbsp;zachtělo právě při této příležitosti a&nbsp;právě v&nbsp;té chvíli, kdy si&nbsp;lidé mohli myslet, že&nbsp;zůstala opuštěna všemi na&nbsp;světě, ukázat všem těm „mizerným a&nbsp;odporným nájemníkům“, že&nbsp;nejenom „dovede žít a&nbsp;přijímat hosty“, nýbrž že&nbsp;vlastně ani nebyla pro takový úděl vychována, ale že&nbsp;dostala výchovu v&nbsp;„lepším, dá&nbsp;se&nbsp;říct aristokratickém plukovnickém domě“ a&nbsp;že rostla pro jiné věci, než aby sama zametala podlahu a&nbsp;prala po&nbsp;nocích dětské hadříky. Tyto záchvaty hrdosti a&nbsp;ješitnosti někdy přepadají nejchudší a&nbsp;nejušlápnutější lidi a&nbsp;časem se&nbsp;jim stávají neodbytnou, neutišitelnou potřebou. A&nbsp;Katěrina Ivanovna mimoto nepatřila k&nbsp;ušlápnutým; okolnosti ji&nbsp;mohly nadobro ubít, ale <em>ušlápnout</em> ji&nbsp;mravně, totiž zakřiknout a&nbsp;podrobit si&nbsp;ji&nbsp;násilím, nebylo možné. Navíc o&nbsp;ní Soněčka darmo neříkala, že&nbsp;se&nbsp;jí&nbsp;mate rozum. S&nbsp;úplnou jistotou se&nbsp;to&nbsp;sice ještě tvrdit nedalo, ale v&nbsp;poslední době, celý poslední rok, vytrpěla její ubohá hlava příliš, než aby to&nbsp;nezanechalo nějaké následky. A&nbsp;jak tvrdí lékaři, pokročilý stupeň tuberkulózy také často přispívá k&nbsp;poruchám rozumových funkcí.</span></p>
          <p class="chunk" data-nb-ref-number="3" data-nb-words="1275" data-nb-chars="7973"><span class="idea" data-nb-ref-number="3" id="idea3" data-nb-words="1275" data-nb-chars="7973">O&nbsp;<em>vínech</em> v&nbsp;množném čísle a&nbsp;v&nbsp;mnoha druzích ani o&nbsp;<em>madeiře</em> nemohla být řeč, to&nbsp;bylo přehnané, ale přesto bylo co&nbsp;pít. Byla vodka, rum a&nbsp;lisabonské, všecko té&nbsp;nejhorší kvality, ale zato vše v&nbsp;dostatečném množství. Z&nbsp;jídel byla mimo smuteční rozinkovou kaši další tři nebo čtyři (mezi jiným i&nbsp;lívance), všechna z&nbsp;kuchyně Amálie Ivanovny, a&nbsp;mimoto byly přichystány hned dva samovary, neboť se&nbsp;předpokládalo, že&nbsp;po&nbsp;obědě se&nbsp;bude pít čaj a&nbsp;punč. Nákupy vedla sama Katěrina Ivanovna za&nbsp;pomoci jednoho z&nbsp;nájemníků, jakéhosi ubohého Poláčka, který měl bůhvíproč pronajat podnájem u&nbsp;paní Lippevechzelové a&nbsp;který se&nbsp;okamžitě Katěrině Ivanovně nabídl, že&nbsp;jí&nbsp;bude dělat poslíčka, a&nbsp;běhal celý předchozí den a&nbsp;celé dopoledne, div se&nbsp;nepřetrhl, s&nbsp;vyplazeným jazykem, a&nbsp;jak se&nbsp;zdálo, zejména na&nbsp;tom si&nbsp;dával nejvíc záležet. S&nbsp;každou maličkostí běhal za&nbsp;Katěrinou Ivanovnou a&nbsp;přiběhl ji&nbsp;dokonce hledat až&nbsp;do&nbsp;tržnice, neustále ji&nbsp;tituloval „pani chorunží“ a&nbsp;konečně se&nbsp;jí&nbsp;zprotivil tak, že&nbsp;ho&nbsp;měla po&nbsp;krk, ačkoliv zprvu říkala, že&nbsp;bez toho „ochotného a&nbsp;velkodušného“ člověka by&nbsp;byla ztracená. Ale to&nbsp;už&nbsp;byl povahový rys Katěriny Ivanovny: vymalovat prvního, kdo se&nbsp;jí&nbsp;namanul do&nbsp;cesty, honem honem nejlepšími a&nbsp;nejvýraznějšími barvami a&nbsp;vychválit ho&nbsp;tak, až&nbsp;to&nbsp;je&nbsp;trapné, přimyslet si&nbsp;k&nbsp;jeho chvále všelijaké okolnosti, které vůbec nikdy nebyly, naprosto upřímně a&nbsp;bezelstně sama uvěřit v&nbsp;jejich existenci, a&nbsp;pak se&nbsp;najednou a&nbsp;naráz zklamat a&nbsp;zpražit, zhanobit a&nbsp;vyrazit ze&nbsp;dveří člověka, jemuž se&nbsp;ještě před několika hodinami doslova klaněla. Byla od&nbsp;přírody veselá a&nbsp;snášenlivá, ráda se&nbsp;zasmála, ale ze&nbsp;samého neštěstí a&nbsp;ustavičné smůly ji&nbsp;přímo <em>posedla</em> touha, aby všichni žili ve&nbsp;shodě a&nbsp;radosti a&nbsp;<em>neopovážili</em> se&nbsp;žít jinak, takže ji&nbsp;každá sebemenší životní disharmonie a&nbsp;každý sebemenší nezdar okamžitě div nerozzuřily a&nbsp;za vteřinku po&nbsp;nejvzletnějších nadějích a&nbsp;fantaziích začínala proklínat osud, ničit všecko a&nbsp;třískat vším, co&nbsp;jí&nbsp;přišlo do&nbsp;ruky, a&nbsp;bít hlavou o&nbsp;zeď. Stejně náhle a&nbsp;záhadně stoupla u&nbsp;Katěriny Ivanovny neobyčejně v&nbsp;ceně a&nbsp;vážnosti i&nbsp;Amálie Ivanovna, asi jedině ve&nbsp;spojitosti se&nbsp;smuteční hostinou a&nbsp;s&nbsp;tím, že&nbsp;Amálie Ivanovna se&nbsp;s&nbsp;velkým zápalem rozhodla přispět vydatnou hřivnou při její přípravě: vzala na&nbsp;sebe úpravu tabule včetně ubrusů, nádobí a&nbsp;ostatního a&nbsp;nabídla svou kuchyni pro přípravu jídel. Jí&nbsp;také dala Katěrina Ivanovna plnou moc a&nbsp;v&nbsp;důvěře se&nbsp;na&nbsp;ni&nbsp;spolehla, když odcházela na&nbsp;hřbitov. A&nbsp;skutečně, všecko bylo přichystáno víc než uspokojivě: stůl byl kupodivu prostřen poměrně čistě, nádobí, příbory, sklenky, pohárky i&nbsp;číše, vypůjčené od&nbsp;různých nájemníků, byly různých tvarů i&nbsp;velikostí, ale všecko bylo k&nbsp;určité hodině v&nbsp;pořádku na&nbsp;místě a&nbsp;Amálie Ivanovna u&nbsp;vědomí, že&nbsp;úspěšně zastala svůj úkol, uvítala Katěrinu Ivanovnu po&nbsp;pohřbu dokonce s&nbsp;jistou pýchou, nastrojená v&nbsp;čepci s&nbsp;novými smutečními stuhami a&nbsp;v&nbsp;černých šatech. Tato pýcha, ačkoliv oprávněná, Katěrinu Ivanovnu bůhvíproč rozladila: Dočista jako bychom bez Amálie Ivanovny nedokázali upravit tabuli! A&nbsp;rozladil ji&nbsp;i&nbsp;čepec s&nbsp;novými stuhami: Snad si&nbsp;ta&nbsp;hloupá Němka nakonec ještě nemyslí, že&nbsp;jako paní domácí prokázala bůhvíjakou milost ubohým nájemníkům, když jim trošku pomohla? Milost! To&nbsp;bych si&nbsp;vyprosila! To&nbsp;u&nbsp;tatínka, plukovníka a&nbsp;málem gubernátora, se&nbsp;prostíral stůl kolikrát pro čtyřicet osob a&nbsp;nějakou Amálii Ivanovnu, nebo lépe řečeno Ludvigovnu, by&nbsp;tam nepustili ani do&nbsp;kuchyně… Nicméně Katěrina Ivanovna si&nbsp;tyto své pocity zatím raději nechala pro sebe, ačkoliv se&nbsp;v&nbsp;duchu rozhodla, že&nbsp;bude nutné Amálii Ivanovnu ještě dnes usadit a&nbsp;odkázat ji&nbsp;do&nbsp;patřičných mezí, nebo zvedne nos bůhvíjak vysoko; zatím k&nbsp;ní byla jenom chladná. A&nbsp;ještě jedna nepříjemnost přispěla svým dílem k&nbsp;podrážděnosti Katěriny Ivanovny: pohřbu se&nbsp;totiž ze&nbsp;všech pozvaných nájemníků mimo Poláčka, který při všem ještě stačil zaběhnout i&nbsp;na hřbitov, téměř nikdo nezúčastnil; zato ke&nbsp;smuteční hostině přišli ti&nbsp;nejbezvýznamnější a&nbsp;nejchudší, leckteří dokonce v&nbsp;horších šatech než jindy, jako nějaká chátra. Všichni starší a&nbsp;slušnější jako naschvál, jako by&nbsp;si&nbsp;řekli, chyběli. Nepřišel například Petr Petrovič Lužin, snad nejdůležitější ze&nbsp;všech nájemníků, a&nbsp;zatím už&nbsp;včera stačila Katěrina Ivanovna napovídat všem na&nbsp;světě, totiž Amálii Ivanovně, Polječce, Soně i&nbsp;Poláčkovi, že&nbsp;je&nbsp;to&nbsp;nesmírně ušlechtilý a&nbsp;velkomyslný člověk s&nbsp;ohromnými styky a&nbsp;majetkem, starý přítel jejího prvního muže přijímaný v&nbsp;domě jejího otce, a&nbsp;prý jí&nbsp;přislíbil, že&nbsp;vynaloží všechno úsilí, aby jí&nbsp;vymohl vysokou penzi. Přitom musíme podotknout, že&nbsp;i&nbsp;když se&nbsp;Katěrina Ivanovna někdy chlubila cizími styky a&nbsp;cizí zámožností, dělala to&nbsp;bez jakéhokoliv osobního zájmu a&nbsp;beze stopy prospěchářství, naprosto nezištně, tak říkajíc z&nbsp;dobrého srdce, výhradně proto, že&nbsp;jí&nbsp;dělalo potěšení chválit a&nbsp;dělat vychvalované ještě vzácnějšími. A&nbsp;stejně jako Lužin, nepřišel ani „ten odporný padouch Lebezjatnikov“, asi že&nbsp;„si z&nbsp;něho vzal příklad“. „Ten si&nbsp;má&nbsp;o&nbsp;sobě zrovna co&nbsp;myslet! Pozvali jsme ho&nbsp;jen z&nbsp;milosti, jen proto, že&nbsp;bydlí s&nbsp;Petrem Petrovičem v&nbsp;jedné místnosti a&nbsp;je jeho známý takže nám bylo trapné ho&nbsp;nezvat.“ Nepřišla také jistá lepší dáma se&nbsp;svou dcerou, „přezrálou starou pannou“, které sice u&nbsp;Amálie Ivanovny bydlely sotva čtrnáct dní, ale několikrát už&nbsp;si&nbsp;stěžovaly na&nbsp;rámus a&nbsp;křik u&nbsp;Marmeladovových, zejména když se&nbsp;nebožtík vracel opilý domů, jak už&nbsp;se&nbsp;mezitím Katěrina Ivanovna ovšem dověděla, a&nbsp;to od&nbsp;nikoho jiného než opět od&nbsp;Amálie Ivanovny, která v&nbsp;hádce s&nbsp;Katěrinou Ivanovnou kromě hrozeb, že&nbsp;vyžene celou rodinu, vykřikovala, seč jí&nbsp;hrdlo stačilo, že&nbsp;obtěžují „slušné nájemníky, kterým nesahají ani po&nbsp;kolena“. Katěrina Ivanovna si&nbsp;teď naschvál předsevzala, že&nbsp;pozve onu dámu i&nbsp;její dceru, jimž prý „nesahá ani po&nbsp;kolena“ a&nbsp;které ji&nbsp;při náhodných setkáních doposud povýšeně přehlížely, aby prý věděly, jak se&nbsp;jinde „vysoce ušlechtile smýšlí a&nbsp;bez zášti cítí a&nbsp;zve“, a&nbsp;aby obě viděly, že&nbsp;Katěrina Ivanovna není zvyklá na&nbsp;takové poměry. To&nbsp;všecko jim chtěla při hostině vytmavit i&nbsp;s&nbsp;tím, že&nbsp;nebožtík její tatínek se&nbsp;málem stal gubernátorem, a&nbsp;zároveň jim chtěla dát nenápadně na&nbsp;srozuměnou, že&nbsp;neměly žádný důvod, aby se, kdykoli ji&nbsp;potkaly, dívaly jinam, a&nbsp;že to&nbsp;bylo nevýslovně nejapné. Nepřišel ani tlustý podplukovník (ve skutečnosti vysloužilý štábní kapitán), ale vysvětlilo se, že&nbsp;se&nbsp;už&nbsp;od&nbsp;včerejšího rána „sotva drží na&nbsp;nohou“. Zkrátka a&nbsp;dobře, přišli jen: Poláček, dále jistý mrňavý zamlklý podúředníček v&nbsp;zašpiněném fraku, uhrovitý a&nbsp;protivně páchnoucí, dále nějaký hluchý a&nbsp;skoro úplně slepý stařeček, kdysi úředník na&nbsp;nějakém poštovním úřadě, jemuž kdosi od&nbsp;nepaměti a&nbsp;neznámo proč platil byt u&nbsp;Amálie Ivanovny. Přišel také jeden opilý vysloužilý poručík, vlastně zásobovací úředník, úžasně neslušně a&nbsp;hlasitě se&nbsp;smějící, a&nbsp;„považte“, bez vesty! Kdosi další zasedl hned za&nbsp;stůl, dokonce aniž se&nbsp;pozdravil s&nbsp;Katěrinou Ivanovnou, a&nbsp;konečně nějaké individuum, které nemělo ani co&nbsp;na&nbsp;sebe, přišlo v&nbsp;županu, ale to&nbsp;už&nbsp;byla taková do&nbsp;nebe volající neslušnost, že&nbsp;ho&nbsp;Amálie Ivanovna a&nbsp;Poláček společným úsilím jakžtakž vystrnadili. Poláček si&nbsp;ostatně přivedl ještě dva další Poláčky, kteří u&nbsp;Amálie Ivanovny nikdy nebydleli a&nbsp;které v&nbsp;bytě ještě nikdy nikdo neviděl. To&nbsp;všecko Katěrinu Ivanovnu krajně podráždilo. „Tak pro koho jsme vlastně dělali všechny ty&nbsp;přípravy?“ I&nbsp;děti, aby se&nbsp;vyšetřilo místo, neposadili ke&nbsp;stolu, který beztoho zabral celou světnici, ale prostřeli jim v&nbsp;zadním koutku na&nbsp;truhle a&nbsp;obě maličké posadili na&nbsp;stoličku, kdežto Polječka, jako velká, dostala za&nbsp;úkol se&nbsp;o&nbsp;ně starat, krmit je&nbsp;a&nbsp;utírat jim „jako lepším dětem“ nosíky. Zkrátka, Katěrina Ivanovna, ať&nbsp;chtěla či&nbsp;nechtěla, musela přijmout hosty se&nbsp;zdůrazněnou důstojností, ba&nbsp;povýšeně. Některé změřila zvlášť přísným pohledem a&nbsp;zvysoka vyzvala shromážděné, aby zasedli k&nbsp;tabuli. A&nbsp;protože si&nbsp;bůhvíproč umanula, že&nbsp;za&nbsp;všechny chybějící odpovídá Amálie Ivanovna, začala se&nbsp;k&nbsp;ní náhle chovat svrchovaně nedbale, a&nbsp;to Amálie Ivanovna ovšem ihned zpozorovala a&nbsp;byla tím nesmírně dotčena. Takový začátek nevěstil dobrý konec. Ale přece jen se&nbsp;usadili.</span></p>
          <p class="chunk" data-nb-ref-number="4" data-nb-words="168" data-nb-chars="1047"><span class="idea" data-nb-ref-number="4" id="idea4" data-nb-words="168" data-nb-chars="1047">Raskolnikov vešel skoro současně s&nbsp;lidmi, kteří se&nbsp;vraceli ze&nbsp;hřbitova. Katěrina Ivanovna měla z&nbsp;jeho příchodu nesmírnou radost, za&nbsp;prvé proto, že&nbsp;to&nbsp;byl jediný „vzdělaný host“ z&nbsp;celé společnosti, a&nbsp;„jak známo, za&nbsp;dva roky má&nbsp;na&nbsp;zdejší univerzitě převzít profesorskou stolici“, a&nbsp;za druhé proto, že&nbsp;se&nbsp;jí&nbsp;neprodleně uctivě omluvil, že&nbsp;se&nbsp;přes nejlepší vůli nemohl zúčastnit pohřbu. Proto se&nbsp;na&nbsp;něho přímo vrhla, usadila ho&nbsp;za&nbsp;stůl po&nbsp;své levé ruce (po pravé zasedla Amálie Ivanovna), a&nbsp;přestože se&nbsp;neustále znepokojovala a&nbsp;starala, aby byly pokrmy správně roznášeny a&nbsp;aby se&nbsp;dostalo na&nbsp;všecky, přestože ji&nbsp;trápil kašel, který ji&nbsp;co&nbsp;chvíli umlčoval a&nbsp;dusil, a&nbsp;jak se&nbsp;zdálo, v&nbsp;těch dvou dnech byl zvlášť tvrdošíjný, neustále se&nbsp;k&nbsp;Raskolnikovovi otáčela a&nbsp;pološeptem mu&nbsp;horlivě vylévala všechny city, které se&nbsp;v&nbsp;ní nastřádaly, a&nbsp;všechno své spravedlivé rozhořčení nad nevydařenou smuteční hostinou; rozhorlení se&nbsp;však přitom často střídalo s&nbsp;nejveselejším, nejupřímnějším smíchem, k&nbsp;němuž ji&nbsp;nutili shromáždění hosté, především však sama paní domácí.</span></p>
          <p class="chunk" data-nb-ref-number="5" data-nb-words="256" data-nb-chars="1560"><span class="idea" data-nb-ref-number="5" id="idea5" data-nb-words="256" data-nb-chars="1560">„To všechno má&nbsp;na&nbsp;svědomí tahle vrána! Jistě víte, koho myslím… Ano ji, tuhletu!“ kývala mu&nbsp;na&nbsp;domácí. „Jen se&nbsp;na&nbsp;ni&nbsp;podívejte, jak vyvaluje oči, tuší, že&nbsp;mluvíme o&nbsp;ní, ale nerozumí, div jí&nbsp;oči z&nbsp;důlků nevylezou. Sůva jedna, hahaha! Eheheh! A&nbsp;nač tady vystavuje ten svůj čepec! Eheheh! Všiml jste si, jak se&nbsp;div nepřetrhne, aby si&nbsp;všichni mysleli, že&nbsp;nad námi drží ochrannou ruku a&nbsp;že mi&nbsp;prokazuje bůhvíjakou poctu, když tu&nbsp;sedí? Jako slušnou ženskou jsem ji&nbsp;prosila, aby sezvala pořádné lidi, hlavně nebožtíkovy známé, a&nbsp;podívejte se, koho mi&nbsp;sem přivedla! Nějaké tatrmany! Hastroše! Koukněte se&nbsp;na&nbsp;tohohle se&nbsp;zaneřáděným obličejem: nějaká dvounohá pápěrka! A&nbsp;tihle Poláčkové… hahaha! Eheheh! Nikdo, vůbec nikdo je&nbsp;tu&nbsp;jaktěživ neviděl, ani já&nbsp;jsem je&nbsp;jakživa neviděla, tak mi&nbsp;řekněte, co&nbsp;tu&nbsp;pohledávají? Sedí vedle sebe jako na&nbsp;hřadě. Hej, pane!“ houkla znenadání na&nbsp;jednoho z&nbsp;nich. „Vzal jste si&nbsp;lívance? Vezměte si&nbsp;ještě! A&nbsp;pijte přece pivo, jen pijte! Vodku nechcete? Heleďte, jak vyskočil, jak se&nbsp;klaní, podívejte se, podívejte se, jsou to&nbsp;nějací chudáci hladoví! To&nbsp;nic, jen ať&nbsp;se&nbsp;najedí. Aspoň nedělají rámus, jenom… jenom se&nbsp;opravdu bojím o&nbsp;stříbrné lžičky paní domácí…! Amálie Ivanovno!“ oslovila ji&nbsp;náhle skoro hlasitě. „Jestli vám náhodou ukradnou vaše lžičky, tak vám za&nbsp;ně&nbsp;neručím, na&nbsp;to&nbsp;vás upozorňuju předem! Hehehe!“ zahlaholila a&nbsp;znova se&nbsp;otočila na&nbsp;Raskolnikova, dávajíc mu&nbsp;posunky najevo, jakou má&nbsp;ze&nbsp;svého kousku radost. „Nechápe, pořád ještě nic nechápe! Sedí s&nbsp;otevřenou hubou, podívejte se&nbsp;– sůva, učiněná sůva, opentlený sýček, hehehe!“</span></p>
          <p class="chunk" data-nb-ref-number="6" data-nb-words="43" data-nb-chars="267"><span class="idea" data-nb-ref-number="6" id="idea6" data-nb-words="43" data-nb-chars="267">Ale smích se&nbsp;už&nbsp;zas změnil v&nbsp;nesnesitelný kašel, který ji&nbsp;držel snad pět minut. Na&nbsp;kapesníku zůstala krvavá skvrna, na&nbsp;čele jí&nbsp;vyrazil pot. Mlčky ukázala krev Raskolnikovovi, a&nbsp;sotva jakžtakž pookřála, hned mu&nbsp;zas začala neobyčejně horlivě, s&nbsp;hořícími tvářemi šeptat:</span></p>
          <p class="chunk" data-nb-ref-number="7" data-nb-words="202" data-nb-chars="1189"><span class="idea" data-nb-ref-number="7" id="idea7" data-nb-words="202" data-nb-chars="1189">„Vidíte, pověřila jsem ji, dá&nbsp;se&nbsp;říct, velmi delikátním úkolem, aby pozvala onu dámu i&nbsp;její dceru, víte snad, o&nbsp;kom mluvím? Bylo třeba provést to&nbsp;nadmíru taktním způsobem a&nbsp;jednat velmi šikovně, ale ona to&nbsp;provedla tak, že&nbsp;ta&nbsp;přivandrovalá husa, ta&nbsp;nafouknutá nula, ta&nbsp;nicotná venkovanka, jen proto, že&nbsp;je&nbsp;nějaká vdova po&nbsp;majorovi a&nbsp;přijela žadonit o&nbsp;penzi a&nbsp;čistit kliky u&nbsp;všelijakých úřadů, jen proto že&nbsp;si&nbsp;v&nbsp;pětapadesáti letech barví vlasy, že&nbsp;se&nbsp;pudruje a&nbsp;červení si&nbsp;tváře (to přece ví&nbsp;každý)&nbsp;… že&nbsp;tahle nula nejen neráčila přijít, ale dokonce ani nevzkázala, že&nbsp;se&nbsp;omlouvá, když už&nbsp;nemohla přijít, jak při takových příležitostech vyžadují ta&nbsp;nejzákladnější pravidla slušného chování! A&nbsp;nechápu, proč nepřišel ani Petr Petrovič! A&nbsp;kde vězí Soňa? Kam se&nbsp;poděla? Tady je&nbsp;konečně! Kdepak jsi byla, Soňo? Prosím tě, jak to, že&nbsp;jsi o&nbsp;otcově pohřbu tak nepřesná! Rodione Romanyči, pusťte ji&nbsp;vedle sebe. Tady je&nbsp;tvé místo, Soněčko… ber si&nbsp;podle libosti. Huspeninu si&nbsp;vezmi, ta&nbsp;je&nbsp;lepší. Hned přinesou lívance. Dostaly děti také? Polječko, máte tam všechno? Eheheh! No&nbsp;dobře. Chovej se&nbsp;slušně, Leňo, a&nbsp;ty, Koljo, nech ty&nbsp;nožky na&nbsp;pokoji, seď, jak sedí dobře vychované děti. Co&nbsp;říkáš, Soněčko?“</span></p>
          <p class="chunk" data-nb-ref-number="8" data-nb-words="76" data-nb-chars="454"><span class="idea" data-nb-ref-number="8" id="idea8" data-nb-words="76" data-nb-chars="454">Soňa jí&nbsp;honem vyřizovala Lužinovu omluvu, a&nbsp;to co&nbsp;nejhlasitěji, aby to&nbsp;všichni slyšeli, a&nbsp;používala při tom těch nejvybranějších komplimentů odposlouchaných od&nbsp;Petra Petroviče a&nbsp;ještě po&nbsp;vlastním způsobu přikrášlených. Dodala, že&nbsp;ji&nbsp;Lužin prosil, aby nezapomněla vyřídit, že&nbsp;neprodleně přijde, jak jen bude moci, a&nbsp;pohovoří si&nbsp;s&nbsp;ní o&nbsp;jejích <em>záležitostech</em> o&nbsp;samotě a&nbsp;domluví se&nbsp;s&nbsp;ní o&nbsp;tom, co&nbsp;by&nbsp;se&nbsp;dalo v&nbsp;budoucnu udělat a&nbsp;podniknout a&nbsp;podobně a&nbsp;podobně.</span></p>
          <p class="chunk" data-nb-ref-number="9" data-nb-words="155" data-nb-chars="955"><span class="idea" data-nb-ref-number="9" id="idea9" data-nb-words="155" data-nb-chars="955">Soňa věděla, že&nbsp;to&nbsp;Katěrinu Ivanovnu usmíří a&nbsp;uklidní, že&nbsp;bude polichocena a&nbsp;hlavně uspokojena ve&nbsp;své hrdosti. Posadila se&nbsp;vedle Raskolnikova, když ho&nbsp;kvapně pozdravila a&nbsp;zběžně se&nbsp;na&nbsp;něj podívala. Ale nadále se&nbsp;po&nbsp;celou dobu jako by&nbsp;vyhýbala jeho pohledu i&nbsp;příležitosti s&nbsp;ním mluvit. Zdála se&nbsp;dokonce nějak roztržitá, ačkoliv visela na&nbsp;Katěrině Ivanovně očima a&nbsp;četla jí&nbsp;z&nbsp;tváře její přání. Ani ona, ani Katěrina Ivanovna nebyly ve&nbsp;smutečních šatech, žádné totiž neměly: Soňa měla nějaké tmavohnědé, kdežto Katěrina Ivanovna své jediné plátěné šaty, tmavé s&nbsp;proužky. Zpráva o&nbsp;Petru Petroviči působila jako balzám. Katěrina Ivanovna vážně vyslechla Soňu a&nbsp;stejně se&nbsp;poptala, jak se&nbsp;Petru Petroviči vede. Ale už&nbsp;vzápětí skoro nahlas pošeptala Raskolnikovovi, že&nbsp;by&nbsp;se&nbsp;tak vážený a&nbsp;seriózní pán, jako je&nbsp;Petr Petrovič, jistě podivil, kdyby se&nbsp;dostal do&nbsp;takové „neobyčejné společnosti“, i&nbsp;když je&nbsp;jejich rodině tak oddán a&nbsp;byl to&nbsp;starý přítel jejího tatínka.</span></p>
          <p class="chunk" data-nb-ref-number="10" data-nb-words="38" data-nb-chars="251"><span class="idea" data-nb-ref-number="10" id="idea10" data-nb-words="38" data-nb-chars="251">„A&nbsp;tím víc jsem vděčna vám, Rodione Romanyči, že&nbsp;jste nepohrdl mým pohoštěním ani v&nbsp;takovémhle prostředí,“ dodala skoro nahlas. „Ostatně vím, že&nbsp;jen vaše mimořádné přátelství k&nbsp;mému nebohému zesnulému manželovi vás přimělo, abyste dostál svému slovu.“</span></p>
          <p class="chunk" data-nb-ref-number="11" data-nb-words="60" data-nb-chars="393"><span class="idea" data-nb-ref-number="11" id="idea11" data-nb-words="60" data-nb-chars="393">Pak se&nbsp;ještě jednou hrdě a&nbsp;důstojně rozhlédla po&nbsp;svých hostech a&nbsp;náhle se&nbsp;nadmíru starostlivě a&nbsp;hlasitě zeptala hluchého stařečka, nechce-li ještě kousek pečeně a&nbsp;jestli už&nbsp;ochutnal lisabonského. Stařeček neodpověděl a&nbsp;dlouho nemohl pochopit, nač je&nbsp;tázán, ačkoliv sousedé do&nbsp;něho začali pro legraci šťouchat. S&nbsp;otevřenými ústy se&nbsp;rozhlížel po&nbsp;ostatních a&nbsp;tím jen zvyšoval všeobecnou veselost.</span></p>
          <p class="chunk" data-nb-ref-number="12" data-nb-words="86" data-nb-chars="515"><span class="idea" data-nb-ref-number="12" id="idea12" data-nb-words="86" data-nb-chars="515">„To je&nbsp;ale hňup! Jen se&nbsp;na&nbsp;něj podívejte! Pročpak ho&nbsp;sem vůbec přitáhli? Pokud jde o&nbsp;Petra Petroviče, na&nbsp;toho jsem vždycky spoléhala,“ pokračovala Katěrina Ivanovna k&nbsp;Raskolnikovovi. „Ten je&nbsp;ovšem docela jiný…,“ adresovala ostře a&nbsp;hlasitě Amálii Ivanovně a&nbsp;probodla ji&nbsp;tak přísným pohledem, že&nbsp;domácí celá schlípla, „docela jiný než ty&nbsp;naše vyfintěné maškary, které by&nbsp;u&nbsp;tatínka a&nbsp;u&nbsp;maminky nesměly ani do&nbsp;kuchyně a&nbsp;kterým by&nbsp;můj nebožtík muž prokázal čest, a&nbsp;jakou, kdyby je&nbsp;snad při své nekonečné dobrotě přijal.“</span></p>
          <p class="chunk" data-nb-ref-number="13" data-nb-words="21" data-nb-chars="143"><span class="idea" data-nb-ref-number="13" id="idea13" data-nb-words="21" data-nb-chars="143">„To tedy ano, prosím, přihnul si&nbsp;rád, truňk, to&nbsp;bylo jeho!“ vybreptl náhle vysloužilý zásobovatel, který právě vyzunkl dvanáctou sklínku vodky.</span></p>
          <p class="chunk" data-nb-ref-number="14" data-nb-words="77" data-nb-chars="462"><span class="idea" data-nb-ref-number="14" id="idea14" data-nb-words="77" data-nb-chars="462">„Nebožtík muž měl skutečně tuhle slabůstku a&nbsp;všichni o&nbsp;ní víte,“ vyjela si&nbsp;na&nbsp;něj jako litice Katěrina Ivanovna, „ale byl to&nbsp;hodný a&nbsp;poctivý člověk, který měl svou rodinu rád, který si&nbsp;jí&nbsp;vážil. Naneštěstí ten dobrák příliš věřil všelijakým prostopášníkům, bůh sám ví, s&nbsp;kým vším nepil, s&nbsp;takovými, kteří mu&nbsp;nesahali ani po&nbsp;kotníky! Představte si, Rodione Romanoviči, že&nbsp;mu&nbsp;našli v&nbsp;kapse perníkového kohoutka: vracel se&nbsp;opilý do&nbsp;němoty, ale na&nbsp;děcka nezapomněl.“</span></p>
          <p class="chunk" data-nb-ref-number="15" data-nb-words="8" data-nb-chars="69"><span class="idea" data-nb-ref-number="15" id="idea15" data-nb-words="8" data-nb-chars="69">„Ko-hout-ka? Ráčila jste říct ko-hout-ka?“ povykoval pan zásobovatel.</span></p>
          <p class="chunk" data-nb-ref-number="16" data-nb-words="13" data-nb-chars="83"><span class="idea" data-nb-ref-number="16" id="idea16" data-nb-words="13" data-nb-chars="83">Katěrina Ivanovna ho&nbsp;neuznala za&nbsp;hodna odpovědi. Nad čímsi se&nbsp;zamyslela a&nbsp;vzdychla.</span></p>
          <p class="chunk" data-nb-ref-number="17" data-nb-words="88" data-nb-chars="462"><span class="idea" data-nb-ref-number="17" id="idea17" data-nb-words="88" data-nb-chars="462">„Vy si&nbsp;asi myslíte zrovna tak jako ostatní, že&nbsp;jsem na&nbsp;něj byla přespříliš přísná,“ svěřovala dále Raskolnikovovi. „Ale zdaleka ne! Vážil si&nbsp;mě, tuze a&nbsp;tuze si&nbsp;mě&nbsp;vážil! Měl dobré srdce! A&nbsp;někdy mi&nbsp;ho&nbsp;bylo tolik líto! Kolikrát, když tak seděl v&nbsp;koutku a&nbsp;díval se&nbsp;na&nbsp;mne, kolikrát mi&nbsp;ho&nbsp;najednou bylo líto a&nbsp;byla bych mu&nbsp;ráda ukázala trochu něžnosti, ale vždycky jsem si&nbsp;řekla: Budeš k&nbsp;němu něžná, a&nbsp;on se&nbsp;ti&nbsp;zase opije! Jen tou přísností jsem ho&nbsp;držela na&nbsp;uzdě.“</span></p>
          <p class="chunk" data-nb-ref-number="18" data-nb-words="21" data-nb-chars="140"><span class="idea" data-nb-ref-number="18" id="idea18" data-nb-words="21" data-nb-chars="140">„Tak, tak, bejvávalo, že&nbsp;se&nbsp;rvaly pačesy z&nbsp;hlavy, bejvávalo často­krát,“ zaskřehotal opět zásobovatel a&nbsp;obrátil do&nbsp;sebe další sklenku vodky.</span></p>
          <p class="chunk" data-nb-ref-number="19" data-nb-words="62" data-nb-chars="404"><span class="idea" data-nb-ref-number="19" id="idea19" data-nb-words="62" data-nb-chars="404">„Některé hlupáky nestačí krákat za&nbsp;vlasy, na&nbsp;ty&nbsp;by&nbsp;platilo leda tak pometlo. A&nbsp;nemyslím tím nebožtíka!“ odsekla zásobovateli Katěrina Ivanovna. Rudé skvrny na&nbsp;jejích tvářích planuly stále více, prsa se&nbsp;jí&nbsp;prudce dmula. Ještě chvíli, a&nbsp;mohla vypuknout hádka. Mnozí se&nbsp;pochechtávali, mnozí se&nbsp;tím zřejmě bavili. Začali zásobovatele pošťuchovat, cosi mu&nbsp;šeptali. Bylo jasné, že&nbsp;je&nbsp;proti sobě chtějí poštvat.</span></p>
          <p class="chunk" data-nb-ref-number="20" data-nb-words="33" data-nb-chars="217"><span class="idea" data-nb-ref-number="20" id="idea20" data-nb-words="33" data-nb-chars="217">„A-a-a pěkně prosím, kohopak jste to&nbsp;tento,“ spustil opět zásobovatel, „kohopak jste si&nbsp;to… milostivě ráčila… vzít na&nbsp;paškál… Ale co-o, už&nbsp;nebudu-u! Blbost! Vdova! Vdovička! Odpouštím… Nehraju!“ A&nbsp;znova si&nbsp;lokl vodky.</span></p>
          <p class="chunk" data-nb-ref-number="21" data-nb-words="339" data-nb-chars="2100"><span class="idea" data-nb-ref-number="21" id="idea21" data-nb-words="339" data-nb-chars="2100">Raskolnikov mlčel a&nbsp;s&nbsp;odporem to&nbsp;poslouchal. Jen aby se&nbsp;neřeklo, zdvořile ochutnával z&nbsp;jídel, která mu&nbsp;co&nbsp;chvíli nakládala na&nbsp;talíř Katěrina Ivanovna, nechtěl ji&nbsp;urazit. Často upíral pohled na&nbsp;Soňu. Ale Soňa byla stále neklidnější, i&nbsp;ona tušila, že&nbsp;hostina neskončí dobře, a&nbsp;s&nbsp;obavami pozorovala vzrůstající podráždění Katěriny Ivanovny. Mimo jiné věděla, že&nbsp;hlavní příčinou, proč se&nbsp;obě venkovské dámy tak přezíravě zachovaly k&nbsp;pozvání Katěriny Ivanovny, byla ona, Soňa. Slyšela přímo z&nbsp;úst Amálie Ivanovny, že&nbsp;matku pozvání dokonce urazilo a&nbsp;že se&nbsp;ohradila otázkou: „Jak bych mohla posadit svou dceru vedle <em>takové děvky?</em>“ Soňa tušila, že&nbsp;už&nbsp;se&nbsp;to&nbsp;Katěrina Ivanovna nějak dověděla, a&nbsp;urážka na&nbsp;ní, na&nbsp;Soně, byla pro Katěrinu Ivanovnu těžší než urážka její vlastní osoby, jejích dětí, jejího tatínka, zkrátka, byla to&nbsp;urážka smrtelná, a&nbsp;Soňa věděla, že&nbsp;Katěrina Ivanovna se&nbsp;teď už&nbsp;neuklidní, „dokud těm maškarám neukáže, že&nbsp;obě jsou…“ atd. atd. Někdo jako naschvál poslal z&nbsp;druhého konce stolu Soně talíř a&nbsp;na něm z&nbsp;černého chleba vymodelovaná dvě srdce protknutá šípem. Katěrina Ivanovna zrudla a&nbsp;okamžitě hlasitě poznamenala přes stůl, že&nbsp;ten, kdo to&nbsp;poslal, je&nbsp;samozřejmě „opilý osel“, kdežto Amálie Ivanovna, která také tušila špatné konce a&nbsp;zároveň byla do&nbsp;hloubi duše dotčena přezíravým chováním Katěriny Ivanovny, chtěla pozvednout nepříjemnou náladu stolovníků a&nbsp;ovšem se&nbsp;přitom i&nbsp;udělat hezkou v&nbsp;jejich očích, a&nbsp;tak začala náhle z&nbsp;ničeho nic vyprávět, že&nbsp;jeden její známý, jakýsi „Karl z&nbsp;lékárny“, jel v&nbsp;noci drožkou a&nbsp;„drožkář ho&nbsp;chtěl zabít, ale Karl velice, velice prosila, aby ho&nbsp;nezabíjela, a&nbsp;plakala se&nbsp;sepjatá rukama, a&nbsp;tolik se&nbsp;bála, div mu&nbsp;strachy srdíčko nepuklo“. Katěrina Ivanovna se&nbsp;sice usmála, ale hned měla pohotově poznámku, že&nbsp;Amálie Ivanovna by&nbsp;neměla rusky vyprávět anekdoty. Tu&nbsp;se&nbsp;Amálie Ivanovna urazila ještě víc a&nbsp;namítla, že&nbsp;její „Vater aus Berlin byla moc a&nbsp;moc vášený pán a&nbsp;pořád strkala ruce do&nbsp;kapes“. Katěrina Ivanovna, kterou nikdo nikdy nemusel pobízet, se&nbsp;neudržela a&nbsp;vybuchla takovým smíchem, že&nbsp;Amálii Ivanovně už&nbsp;docházela trpělivost a&nbsp;sotva se&nbsp;přemáhala.</span></p>
          <p class="chunk" data-nb-ref-number="22" data-nb-words="141" data-nb-chars="862"><span class="idea" data-nb-ref-number="22" id="idea22" data-nb-words="141" data-nb-chars="862">„Vidíte ji, sůvu!“ šeptala hned zas Katěrina Ivanovna skoro vesele Raskolnikovovi. „Chtěla říct, že&nbsp;měl pořád ruce v&nbsp;kapsách, a&nbsp;dopadlo to&nbsp;tak, že&nbsp;lezl jiným do&nbsp;kapes, eheheh! A&nbsp;všiml jste si, Rodione Romanoviči, jedné staré pravdy, že&nbsp;ti&nbsp;petrohradští cizinci, totiž hlavně Němci, co&nbsp;se&nbsp;k&nbsp;nám bůhvíodkud hrnou, jsou všichni hloupější než my? Jen řekněte sám, copak někdo může vyprávět, že&nbsp;‚Karl z&nbsp;lékárny div strachy srdíčko nepukala‘ a&nbsp;že (usmrkanec jeden!) místo aby drožkáře svázal, ‚se sepjatá rukama velice plakala a&nbsp;prosila‘. Ach ta&nbsp;treperenda! A&nbsp;ještě si&nbsp;myslí, že&nbsp;to&nbsp;je&nbsp;strašně dojímavé, a&nbsp;netuší, jak je&nbsp;pitomá! Podle mého je&nbsp;ten opilý zásobovatel mnohem rozumnější, přinejmenším nezastírá, že&nbsp;je&nbsp;ožrala a&nbsp;že propil poslední špetku rozumu, ale tihle se&nbsp;všichni tváří tak důstojně a&nbsp;vážně! Vidíte ji, jak vyvaluje oči. Čepýří se! Čepýří! Hahaha! Eheheh!“</span></p>
          <p class="chunk" data-nb-ref-number="23" data-nb-words="1043" data-nb-chars="6433"><span class="idea" data-nb-ref-number="23" id="idea23" data-nb-words="1043" data-nb-chars="6433">Rozjařenou Katěrinu Ivanovnu ihned napadlo množství všelijakých podrobností a&nbsp;z&nbsp;ničeho nic začala o&nbsp;tom, že&nbsp;až&nbsp;si&nbsp;vyběhá penzi, určitě otevře ve&nbsp;svém rodném městě T… penzionát pro šlechtické dcerky. Tohle Katěrina Ivanovna Raskolnikovovi ještě nevyprávěla, a&nbsp;tak se&nbsp;okamžitě nadchla pro řadu velmi lákavých podrobností. Nikdo nepostřehl, jak se&nbsp;jí&nbsp;náhle octl v&nbsp;rukou onen „čestný diplom“, o&nbsp;němž se&nbsp;Raskolnikovovi zmínil už&nbsp;nebožtík Marmeladov, když mu&nbsp;v&nbsp;krčmě vykládal, že&nbsp;jeho manželka Katěrina Ivanovna na&nbsp;závěrečném večírku ústavu tančila s&nbsp;šálem „před gubernátorem a&nbsp;jinými osobnostmi“. Tento diplom měl nyní zřejmě dokázat, že&nbsp;má&nbsp;Katěrina Ivanovna právo na&nbsp;penzi, hlavně však byl v&nbsp;záloze proto, aby srazil hřebínek „těm dvěma vyfintěným maškarám“, kdyby případně přijaly pozvání, a&nbsp;aby jim výmluvně dosvědčil, že&nbsp;Katěrina Ivanovna pochází z&nbsp;velmi dobré, „ba dá&nbsp;se&nbsp;říct aristokratické rodiny, je&nbsp;dcera plukovníka a&nbsp;rozhodně si&nbsp;nikterak nezadá před ledajakými avanturistkami, s&nbsp;kterými se&nbsp;v&nbsp;poslední době roztrhl pytel“. Diplom ihned koloval mezi opilými hosty a&nbsp;Katěrina Ivanovna tomu nebránila, protože skutečně hlásal <em>en toutes lettres</em><sup id="fnref:1"><a href="#fn:1" class="footnote-ref" role="doc-noteref">1</a></sup>, že&nbsp;je&nbsp;dcera dvorního rady a&nbsp;rytíře, a&nbsp;tedy vskutku div ne&nbsp;plukovnická dcera. Katěrina Ivanovna v&nbsp;rozohnění hned začala podrobně líčit budoucí nádherné a&nbsp;klidné živobytíčko v&nbsp;T…; mluvila o&nbsp;profesorech gymnázia, které přizve k&nbsp;vyučování ve&nbsp;svém penzionátě, o&nbsp;jistém ctihodném stařečkovi, Francouzi Mengaux, který učil francouzštině už&nbsp;Katěrinu Ivanovnu v&nbsp;ústavu a&nbsp;který teď tráví poslední léta v&nbsp;T… a&nbsp;jistě k&nbsp;ní za&nbsp;velmi přijatelný plat půjde. Nakonec došlo i&nbsp;na Soňu, která prý „odjede do&nbsp;T… s&nbsp;Katěrinou Ivanovnou a&nbsp;bude jí&nbsp;tam všestranně nápomocná“. Ale to&nbsp;už&nbsp;někdo na&nbsp;druhém konci tabule vyprskl. Katěrina Ivanovna na&nbsp;to&nbsp;sice nejdříve reagovala tak, jako by&nbsp;chichotání na&nbsp;konci stolu přezíravě ignorovala, ale vzápětí úmyslně zesílila hlas a&nbsp;nadšeně začala vychvalovat nepochybné schopnosti Sofji Semjonovny být její pomocnicí, „její tichou a&nbsp;trpělivou povahu, její obětavost, ušlechtilost a&nbsp;vzdělanost“ a&nbsp;přitom Soňu pohladila po&nbsp;tvářičce a&nbsp;pak se&nbsp;zvedla ze&nbsp;židle a&nbsp;dvakrát ji&nbsp;vřele políbila. Soňa se&nbsp;zarděla a&nbsp;Katěrina Ivanovna se&nbsp;náhle rozplakala a&nbsp;hned dodala na&nbsp;svou vlastní adresu, že&nbsp;je&nbsp;„taková hloupá husa, že&nbsp;její nervy už&nbsp;nic nevydrží a&nbsp;že by&nbsp;se&nbsp;mělo pomalu končit, a&nbsp;protože už&nbsp;je&nbsp;dojedeno, tak by&nbsp;se&nbsp;měl podat čaj“. V&nbsp;téže chvíli se&nbsp;však Amálie Ivanovna, úžasně dotčená tím, že&nbsp;se&nbsp;za&nbsp;celou dobu vůbec nedostala ke&nbsp;slovu a&nbsp;že na&nbsp;ni&nbsp;dokonce nikdo nedbá, znenadání odhodlala k&nbsp;poslednímu zoufalému pokusu a&nbsp;se skrývanou kyselostí se&nbsp;osmělila obrátit se&nbsp;na&nbsp;Katěrinu Ivanovnu s&nbsp;neobyčejně konkrétní a&nbsp;hlubokomyslnou poznámkou, že&nbsp;v&nbsp;tom svém penzionátě bude muset zejména dbát, aby dívky měly čisté prádlo (die Wäsche), a&nbsp;že také „určitě musela mít jedna dobrá dáma (die Dame), aby dobře opatroval prádlo“ a&nbsp;za druhé „aby všecky mladé dífka nečetla potajmu žádný román“. Katěrina Ivanovna, která byla doopravdy rozčilená a&nbsp;velmi unavená a&nbsp;měla už&nbsp;smuteční hostiny až&nbsp;nad hlavu, ihned Amálii Ivanovně odsekla, že&nbsp;„mele nesmysly“ a&nbsp;ničemu nerozumí, že&nbsp;starost o&nbsp;die Wäsche je&nbsp;věcí ústavní dozorkyně, a&nbsp;nikoliv ředitelky lepšího penzionátu, a&nbsp;že pokud jde o&nbsp;četbu románů, je&nbsp;to&nbsp;už&nbsp;prostě neslýchané, a&nbsp;tedy si&nbsp;vyprošuje, aby mlčela. Amálie Ivanovna se&nbsp;rozčilila a&nbsp;kousavě poznamenala, že&nbsp;to&nbsp;„myslel dobše“, že&nbsp;to&nbsp;„myslel moc a&nbsp;moc dobše“ a&nbsp;že jí&nbsp;„za byt už&nbsp;dáfno neplatil žádný Geld“. Katěrina Ivanovna ji&nbsp;okamžitě „usadila“ a&nbsp;řekla jí, že&nbsp;lže, když tvrdí, že&nbsp;„to myslel dobše“, protože přece včera, když nebožtík ještě ležel na&nbsp;stole, ji&nbsp;trápila kvůli bytu. Amálie Ivanovna na&nbsp;to&nbsp;velmi logicky poznamenala, že&nbsp;„ty dámy nepšijít, protože ty&nbsp;dámy slušná dámy a&nbsp;nemohou pšijít k&nbsp;neslušná dáma“. Katěrina Ivanovna jí&nbsp;obratem „vytmavila“, že&nbsp;je&nbsp;špindíra, a&nbsp;tak může málo mluvit o&nbsp;tom, kdo je&nbsp;lepší. To&nbsp;Amálie Ivanovna nemohla strpět a&nbsp;už vysvětlovala, že&nbsp;její „Vater aus Berlin byla moc a&nbsp;moc vášený pán, a&nbsp;požád strkala ruce do&nbsp;kapes a&nbsp;požád dělala takhle: puf, puf!“, a&nbsp;aby svého Vatera vypodobnila jaksepatří, vyskočila ze&nbsp;židle, strčila si&nbsp;obě ruce do&nbsp;kapes, nafoukla tváře a&nbsp;začala vypouštět z&nbsp;úst jakési neurčité zvuky podobné puf-puf za&nbsp;hlasitého smíchu všech nájemníků, kteří cítili blízkou bouřku, a&nbsp;proto Amálii Ivanovnu schválně popichovali. Ale to&nbsp;už&nbsp;bylo na&nbsp;Katěrinu Ivanovnu příliš, a&nbsp;proto okamžitě a&nbsp;tak, že&nbsp;to&nbsp;všichni mohli slyšet, „odpálila“, že&nbsp;Amálie Ivanovna možná žádného Vatera neměla a&nbsp;že je&nbsp;obyčejná petrohradská opilá Finka a&nbsp;předtím beztoho někde dělala kuchařku a&nbsp;možná že&nbsp;ještě něco horšího. Amálie Ivanovna zrudla jako rak a&nbsp;zapištěla, že&nbsp;to&nbsp;spíš Katěrina Ivanovna „neměl vůbec žádný Vater, ale že&nbsp;ona měl Vater aus Berlin, co&nbsp;nosila taková dlouhý zástěra a&nbsp;požád dělala: puf, puf, puf!“ Katěrina Ivanovna opovržlivě podotkla, že&nbsp;její původ všichni znají a&nbsp;že tady v&nbsp;tom diplomu je&nbsp;to&nbsp;černé na&nbsp;bílém, že&nbsp;její otec byl plukovník, kdežto otec Amálie Ivanovny (jestli ovšem vůbec nějakého otce měla) prý byl nejspíš nějaký petrohradský Fin a&nbsp;prodával mléko, ale nejpravděpodobnější prý je, že&nbsp;vůbec žádného otce neměla, protože prý se&nbsp;doposud vůbec neví, jak se&nbsp;Amálie Ivanovna jmenuje po&nbsp;otci, jestli Ivanovna nebo Ludvigovna. To&nbsp;Amálii Ivanovnu rozběsnilo, začala tlouct pěstí do&nbsp;stolu a&nbsp;ječet, že&nbsp;je&nbsp;Amal-Ivan, a&nbsp;žádná Ludvigovna, a&nbsp;že její Vater „volat Johann a&nbsp;byl Burgmeister“, kdežto otec Katěriny Ivanovny prý „fůbec nikdy nebýt Burgmeister“. Katěrina Ivanovna vstala a&nbsp;přísným a&nbsp;zdánlivě klidným hlasem (ačkoliv byla bílá jako křída a&nbsp;přerývaně oddechovala) ji&nbsp;upozornila, že&nbsp;opováží-li se&nbsp;ještě třeba jen jedinkrát „přirovnat svého ubohého fotříka k&nbsp;jejímu tatínkovi, tak jí&nbsp;vlastnoručně strhne z&nbsp;hlavy ten její čepec a&nbsp;rozdupe jí&nbsp;ho“. Amálie Ivanovna po&nbsp;těch slovech začala pobíhat po&nbsp;světnici jako fúrie a&nbsp;ječela, jako když ji&nbsp;na&nbsp;nože bere, že&nbsp;je&nbsp;tu&nbsp;domácí a&nbsp;že se&nbsp;Katěrina Ivanovna „okamžitě musela vystěhovala“; pak se&nbsp;bůhvíproč vrhla ke&nbsp;stolu a&nbsp;začala sbírat stříbrné lžičky. Strhl se&nbsp;rámus a&nbsp;poprask, děti se&nbsp;rozplakaly. Soňa vyskočila a&nbsp;chtěla zadržet Katěrinu Ivanovnu, ale když Amálie Ivanovna náhle vykřikla cosi o&nbsp;žluté legitimaci, Katěrina Ivanovna Soňu odstrčila a&nbsp;hnala se&nbsp;po&nbsp;Amálii Ivanovně, aby svou hrozbu stran čepce neprodleně proměnila v&nbsp;čin. V&nbsp;té chvíli se&nbsp;otevřely dveře a&nbsp;na prahu světnice se&nbsp;náhle objevil Petr Petrovič Lužin. Stál a&nbsp;přísným, pozorným pohledem se&nbsp;rozhlížel po&nbsp;přítomných. Katěrina Ivanovna se&nbsp;k&nbsp;němu rozběhla.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="24" data-nb-words="3" data-nb-chars="15"><span class="idea" data-nb-ref-number="24" id="idea24" data-nb-words="3" data-nb-chars="15"><p>Do&nbsp;písmenky. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_038.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
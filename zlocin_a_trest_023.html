<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="2">
    <meta name="apple-mobile-web-app-capable" content="yes">
    <title>2</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zlocin_a_trest_022.html">
    <link rel="next" href="./zlocin_a_trest_024.html">
    <meta name="nb-order" content="19">
    <link rel="self" href="zlocin_a_trest_023.html">
    <meta name="nb-identifier" content="dostojevskij-zlocin-a-trest-e20c394">
    <meta name="nb-role" content="chapter">
  </head>
  <body data-nb-words="3928" data-nb-chars="23523" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">2</span></h1>
        <p class="chunk" data-nb-ref-number="2" data-nb-words="95" data-nb-chars="623"><span class="idea" data-nb-ref-number="2" id="idea2" data-nb-words="95" data-nb-chars="623">Nazítří se&nbsp;Razumichin probudil kolem osmé s&nbsp;hlavou plnou vážných starostí. To&nbsp;ráno ho&nbsp;překvapilo řadou nových a&nbsp;nepředvídaných pochybností. Nikdy se&nbsp;nenadál, že&nbsp;někdy takto procitne. Do&nbsp;nejmenších podrobností se&nbsp;rozpomínal na&nbsp;všecko, co&nbsp;se&nbsp;den předtím zběhlo, a&nbsp;uvědomoval si, že&nbsp;prožil něco nevšedního, že&nbsp;v&nbsp;něm zůstal jakýsi doposud nepoznaný, s&nbsp;ničím dřívějším nesouměřitelný dojem. Stejně dobře si&nbsp;však byl vědom, že&nbsp;sen, který mu&nbsp;popletl hlavu, je&nbsp;dokonale nereálný, tak nereálný, že&nbsp;se&nbsp;zaň zastyděl, a&nbsp;rychle se&nbsp;začal obírat ostatními, reálnějšími starostmi a&nbsp;pochybnostmi, které mu&nbsp;nadělil ten „zatracený včerejšek“.</span></p>
        <p class="chunk" data-nb-ref-number="3" data-nb-words="232" data-nb-chars="1357"><span class="idea" data-nb-ref-number="3" id="idea3" data-nb-words="232" data-nb-chars="1357">Nejhrozněji mu&nbsp;bylo, když vzpomínal, jak byl včera „podlý a&nbsp;hnus­ný“, nejen proto, že&nbsp;byl opilý, ale protože zneužil situace, v&nbsp;níž se&nbsp;ta&nbsp;dívka octla, a&nbsp;z&nbsp;té hloupě ukvapené žárlivosti haněl jejího ženicha, ačkoliv nevěděl nic nejen o&nbsp;jejich vztahu a&nbsp;vzájemných závazcích, nýbrž toho člověka ani jaksepatří neznal. Jakým právem o&nbsp;něm vůbec vyslovoval tak ukvapené a&nbsp;neuvážené soudy? A&nbsp;kdo se&nbsp;ho&nbsp;o&nbsp;to prosil? Copak by&nbsp;se&nbsp;mohlo takové stvoření jako Avdoťja Romanovna oddat za&nbsp;peníze někomu, kdo jí&nbsp;není hoden? Má&nbsp;tedy i&nbsp;Lužin svou cenu. Jejich ubytování? Ale copak musel opravdu vědět, jaké jsou to&nbsp;pokoje? Chystá pro ně&nbsp;přece byt… brr, jak je&nbsp;to&nbsp;všecko podlé! A&nbsp;copak je&nbsp;to&nbsp;nějaká omluva, že&nbsp;byl opilý? Hloupá výmluva, která ho&nbsp;ještě víc ponižuje! Ve&nbsp;víně je&nbsp;pravda a&nbsp;ta pravda zkrátka vyšla na&nbsp;světlo, „totiž celá špinavost mého závistivého, bezcitného srdce“! A&nbsp;copak si&nbsp;on, Razumichin, může vůbec dovolit o&nbsp;něčem podobném snít? Jak se&nbsp;vyjímá vedle takové dívky on, podnapilý výtržník a&nbsp;včerejší tlučhuba? Je&nbsp;vůbec možné tak cynické a&nbsp;směšné srovnání? Razumichin se&nbsp;při tom pomyšlení zoufale začervenal, ale vtom se&nbsp;jako z&nbsp;udělání zároveň jasně upamatoval, jak jim včera na&nbsp;schodech říkal, že&nbsp;bytná na&nbsp;něj bude kvůli Avdoťje Romanovně žárlit… a&nbsp;to už&nbsp;bylo příliš! Rozmáchl se&nbsp;a&nbsp;praštil pěstí do&nbsp;kuchyňských kamen, až&nbsp;si&nbsp;narazil ruku a&nbsp;rozbil jeden kachlík.</span></p>
        <p class="chunk" data-nb-ref-number="4" data-nb-words="64" data-nb-chars="363"><span class="idea" data-nb-ref-number="4" id="idea4" data-nb-words="64" data-nb-chars="363">„Jasná věc,“ bručel si&nbsp;pro sebe za&nbsp;chvíli s&nbsp;pocitem jakéhosi sebeponížení. „Jasná věc, že&nbsp;všecky tyhle nechutnosti do&nbsp;smrti nezahladím a&nbsp;neodčiním…, a&nbsp;proto na&nbsp;něco takového nesmím ani pomyslet a&nbsp;nejlíp udělám, když k&nbsp;nim přijdu beze slova a… vykonám svou povinnost také beze slova a… nebudu se&nbsp;omlouvat a&nbsp;vůbec o&nbsp;tom mluvit a… zkrátka je&nbsp;konec, to&nbsp;je&nbsp;jasná věc!“</span></p>
        <p class="chunk" data-nb-ref-number="5" data-nb-words="76" data-nb-chars="438"><span class="idea" data-nb-ref-number="5" id="idea5" data-nb-words="76" data-nb-chars="438">Nicméně než se&nbsp;oblékl, prohlédl si&nbsp;šaty pečlivěji než jindy. Jiný oblek neměl, a&nbsp;i kdyby byl měl, byl by&nbsp;si&nbsp;ho&nbsp;možná ani nevzal&nbsp;– „ano, schválně nevzal“. Rozhodně však před nimi nemůže vystupovat jako cynický a&nbsp;špinavý hadrník, nemá přece právo urážet jemnocit druhých, tím spíše, že&nbsp;potřebují jeho pomoc a&nbsp;sami ho&nbsp;k&nbsp;sobě volají. Proto si&nbsp;šaty pečlivě okartáčoval. A&nbsp;prádlo měl vždycky obstojné, v&nbsp;tom ohledu si&nbsp;zvlášť potrpěl na&nbsp;čistotu.</span></p>
        <p class="chunk" data-nb-ref-number="6" data-nb-words="71" data-nb-chars="408"><span class="idea" data-nb-ref-number="6" id="idea6" data-nb-words="71" data-nb-chars="408">Toho rána se&nbsp;pečlivě vymydlil&nbsp;– Nastasjiným mýdlem&nbsp;– umyl si&nbsp;vlasy, krk a&nbsp;hlavně ruce. Ale když se&nbsp;měl rozhodnout, zda si&nbsp;oholí své strnisko (u Praskovji Pavlovny byly k&nbsp;dispozici výborné břitvy, které tam zůstaly ještě po&nbsp;nebožtíkovi panu Zarnicynovi), přímo sveřepě tu&nbsp;možnost odmítl: „Nechám to&nbsp;takhle! Ještě by&nbsp;si&nbsp;mohly myslet, že&nbsp;jsem se&nbsp;oholil proto, aby… určitě by&nbsp;je&nbsp;to&nbsp;napadlo! Ani za&nbsp;nic na&nbsp;světě!“</span></p>
        <p class="chunk" data-nb-ref-number="7" data-nb-words="83" data-nb-chars="463"><span class="idea" data-nb-ref-number="7" id="idea7" data-nb-words="83" data-nb-chars="463">A&nbsp;pak… je&nbsp;tak hrubý a&nbsp;špinavý, má&nbsp;hospodské způsoby; a… a,&nbsp;prosím, ví&nbsp;sice, že&nbsp;je&nbsp;celkem slušný člověk…, ale copak je&nbsp;to&nbsp;nějaký důvod k&nbsp;pýše, že&nbsp;je&nbsp;slušný člověk? Každý člověk má&nbsp;být slušný a&nbsp;bezúhonný, ale… on&nbsp;má&nbsp;(je si&nbsp;toho vědom) takové vroubky… nedopustil se&nbsp;snad ničeho nečestného, ale přece jen…! A&nbsp;ty jeho úmysly někdy! Hm… to&nbsp;všecko srovnáno s&nbsp;Avdoťjou Romanovnou! „Ale co! Ať! Schválně budu tak špinavý, umaštěný, hospodský, kašlu na&nbsp;to! Ještě víc budu!“</span></p>
        <p class="chunk" data-nb-ref-number="8" data-nb-words="12" data-nb-chars="81"><span class="idea" data-nb-ref-number="8" id="idea8" data-nb-words="12" data-nb-chars="81">Z&nbsp;takových samomluv ho&nbsp;vytrhl Zosimov, který přespal v&nbsp;saloně Praskovji Pavlovny.</span></p>
        <p class="chunk" data-nb-ref-number="9" data-nb-words="38" data-nb-chars="228"><span class="idea" data-nb-ref-number="9" id="idea9" data-nb-words="38" data-nb-chars="228">Odcházel domů a&nbsp;před odchodem chtěl ještě zaskočit k&nbsp;pacientovi. Razumichin mu&nbsp;ohlásil, že&nbsp;spí jako dřevo. Zosimov se&nbsp;tedy rozhodl, že&nbsp;ho&nbsp;nebude budit, dokud neprocitne sám, a&nbsp;slíbil, že&nbsp;se&nbsp;na&nbsp;něj kolem jedenácté přijde podívat.</span></p>
        <p class="chunk" data-nb-ref-number="10" data-nb-words="25" data-nb-chars="147"><span class="idea" data-nb-ref-number="10" id="idea10" data-nb-words="25" data-nb-chars="147">„Jestli ovšem bude doma,“ podotkl. „Brr, pěkné léčení, když člověk nemá moc nad svým pacientem. Nevíš, jestli půjde on&nbsp;k&nbsp;<em>nim</em> nebo <em>ony</em> přijdou sem?“</span></p>
        <p class="chunk" data-nb-ref-number="11" data-nb-words="28" data-nb-chars="180"><span class="idea" data-nb-ref-number="11" id="idea11" data-nb-words="28" data-nb-chars="180">„Asi přijdou sem,“ odpověděl Razumichin, který pochopil, kam otázka míří, „a samozřejmě budou mluvit o&nbsp;svých rodinných věcech. Já&nbsp;odejdu. Ale ty&nbsp;jako doktor máš ovšem větší právo.“</span></p>
        <p class="chunk" data-nb-ref-number="12" data-nb-words="12" data-nb-chars="67"><span class="idea" data-nb-ref-number="12" id="idea12" data-nb-words="12" data-nb-chars="67">„Nejsem přece zpovědník. Přijdu a&nbsp;zas půjdu. Mám i&nbsp;tak dost práce.“</span></p>
        <p class="chunk" data-nb-ref-number="13" data-nb-words="30" data-nb-chars="196"><span class="idea" data-nb-ref-number="13" id="idea13" data-nb-words="30" data-nb-chars="196">„Jedna věc mi&nbsp;dělá starost,“ přerušil ho&nbsp;zamračeně Razumichin. „Včera jsem mu&nbsp;cestou v&nbsp;opilosti vyžvanil všelijaké hlouposti… všelijaké… mezi jiným, že&nbsp;máš strach…, aby nešlo o&nbsp;sklon k&nbsp;šílenství…“</span></p>
        <p class="chunk" data-nb-ref-number="14" data-nb-words="6" data-nb-chars="33"><span class="idea" data-nb-ref-number="14" id="idea14" data-nb-words="6" data-nb-chars="33">„Tos včera vyžvanil i&nbsp;těm dámám.“</span></p>
        <p class="chunk" data-nb-ref-number="15" data-nb-words="13" data-nb-chars="76"><span class="idea" data-nb-ref-number="15" id="idea15" data-nb-words="13" data-nb-chars="76">„Já vím, že&nbsp;to&nbsp;byla pitomost! Zasloužil bych! Ale myslels to&nbsp;opravdu vážně?“</span></p>
        <p class="chunk" data-nb-ref-number="16" data-nb-words="168" data-nb-chars="1039"><span class="idea" data-nb-ref-number="16" id="idea16" data-nb-words="168" data-nb-chars="1039">„Nesmysl, říkám ti, jaképak vážně! Sám jsi mi&nbsp;ho&nbsp;vylíčil jako monomaniaka, když jsi mě&nbsp;k&nbsp;němu vedl… A&nbsp;včera jsme mu&nbsp;ještě dodali, totiž ty, tím vyprávěním… o&nbsp;tom natěrači; náramně vhodné řeči, když mu&nbsp;možná právě to&nbsp;sedlo na&nbsp;mozek! Kdybych byl přesně věděl, co&nbsp;se&nbsp;tehdy na&nbsp;komisařství zběhlo, že&nbsp;ho&nbsp;tam nějaký darebák roztrpčil tím podezřením! Hm… to&nbsp;bych včera nebyl připustil takové řeči. Tihle monomani totiž udělají z&nbsp;komára velblouda a&nbsp;mají moc bujnou fantazii… Pokud si&nbsp;vzpomínám, tak se&nbsp;mi&nbsp;včera z&nbsp;toho, co&nbsp;vyprávěl Zametov, napůl vyjasnilo. Co&nbsp;ti&nbsp;mám povídat! Znám případ, jak jistý hypochondr, čtyřicátník, zavraždil osmiletého hošíka, protože nemohl snést, že&nbsp;se&nbsp;mu&nbsp;denně u&nbsp;stolu směje! A&nbsp;tady docela zubožený člověk, bezohledný tupec na&nbsp;komisařství, začínající nemoc, a&nbsp;k&nbsp;tomu takové podezření! Vůči nepříčetnému hypochondrovi! šíleně, mimořádně ctižádostivému! Právě v&nbsp;tomhle vězí kořen celé nemoci! Ale co, k&nbsp;čertu… Poslyš, ten Zametov je&nbsp;opravdu docela milý mládenec, ale, hm… neměl to&nbsp;včera vykládat. Neudrží jazyk za&nbsp;zuby!“</span></p>
        <p class="chunk" data-nb-ref-number="17" data-nb-words="7" data-nb-chars="38"><span class="idea" data-nb-ref-number="17" id="idea17" data-nb-words="7" data-nb-chars="38">„Ale komupak to&nbsp;vykládal? Mně a&nbsp;tobě!“</span></p>
        <p class="chunk" data-nb-ref-number="18" data-nb-words="2" data-nb-chars="16"><span class="idea" data-nb-ref-number="18" id="idea18" data-nb-words="2" data-nb-chars="16">„A&nbsp;Porfirijovi.“</span></p>
        <p class="chunk" data-nb-ref-number="19" data-nb-words="5" data-nb-chars="28"><span class="idea" data-nb-ref-number="19" id="idea19" data-nb-words="5" data-nb-chars="28">„Co na&nbsp;tom, že&nbsp;Porfirijovi?“</span></p>
        <p class="chunk" data-nb-ref-number="20" data-nb-words="18" data-nb-chars="106"><span class="idea" data-nb-ref-number="20" id="idea20" data-nb-words="18" data-nb-chars="106">„Mimochodem, nemůžeš nějak působit na&nbsp;tamty, na&nbsp;jeho matku a&nbsp;sestru? Měly by&nbsp;s&nbsp;ním dnes mluvit opatrněji…“</span></p>
        <p class="chunk" data-nb-ref-number="21" data-nb-words="6" data-nb-chars="48"><span class="idea" data-nb-ref-number="21" id="idea21" data-nb-words="6" data-nb-chars="48">„Nějak se&nbsp;domluví!“ odpověděl mrzutě Razumichin.</span></p>
        <p class="chunk" data-nb-ref-number="22" data-nb-words="21" data-nb-chars="110"><span class="idea" data-nb-ref-number="22" id="idea22" data-nb-words="21" data-nb-chars="110">„A&nbsp;proč mu&nbsp;tak pije krev ten Lužin? Bohatý ženich jí, zdá se, není proti mysli…, nemají přece ani vindru, co?“</span></p>
        <p class="chunk" data-nb-ref-number="23" data-nb-words="26" data-nb-chars="146"><span class="idea" data-nb-ref-number="23" id="idea23" data-nb-words="26" data-nb-chars="146">„Co ze&nbsp;mě&nbsp;taháš rozumy?“ vyjel si&nbsp;na&nbsp;něho podrážděně Razumichin. „Jak mám vědět, jestli mají, nebo nemají? Zeptej se&nbsp;jich, možná že&nbsp;ti&nbsp;to&nbsp;povědí…“</span></p>
        <p class="chunk" data-nb-ref-number="24" data-nb-words="177" data-nb-chars="1055"><span class="idea" data-nb-ref-number="24" id="idea24" data-nb-words="177" data-nb-chars="1055">„Brr, ty&nbsp;jsi někdy tupý! To&nbsp;bude z&nbsp;kocoviny… Na&nbsp;shledanou. Poděkuj mým jménem Praskovje Pavlovně za&nbsp;nocleh. Zavřela se, na&nbsp;moje <em>bon jour</em> skrze dveře nedala odpověď, ale vstala už&nbsp;v&nbsp;sedm ráno, nesli k&nbsp;ní přes chodbu z&nbsp;kuchyně samovar… Nebyl jsem uznán za&nbsp;hodna na&nbsp;ni&nbsp;popatřit…“ V&nbsp;devět přišel Razumichin do&nbsp;Bakalejevova penzionu. Obě ženy už&nbsp;hořely netrpělivostí, kdy konečně přijde. Vstaly někdy v&nbsp;sedm nebo ještě dříve. Razumichin vešel jako bubák, škrobeně pozdravil, ale hned se&nbsp;proto rozzlobil&nbsp;– ovšem sám na&nbsp;sebe. Ale chyba lávky: Pulcherija Alexandrovna mu&nbsp;okamžitě spěchala v&nbsp;ústrety, vzala ho&nbsp;za&nbsp;obě ruce a&nbsp;div mu&nbsp;je&nbsp;nepolíbila. Nesměle zašilhal po&nbsp;Avdoťje Romanovně; ale i&nbsp;ta hrdá tvář měla v&nbsp;té chvíli tak vděčný a&nbsp;přátelský výraz, tak výmluvně a&nbsp;nečekaně prozrazovala, jak si&nbsp;ho&nbsp;tu&nbsp;váží (namísto ironických pohledů a&nbsp;bezděčného, špatně skrývaného opovržení!), že&nbsp;by&nbsp;byl měl možná lepší pocit, kdyby ho&nbsp;byly přivítaly nadávkami, protože takhle ho&nbsp;uvedly do&nbsp;příliš velkých rozpaků. Naštěstí bylo po&nbsp;ruce téma rozhovoru, a&nbsp;proto se&nbsp;ho&nbsp;ruče chopil.</span></p>
        <p class="chunk" data-nb-ref-number="25" data-nb-words="110" data-nb-chars="705"><span class="idea" data-nb-ref-number="25" id="idea25" data-nb-words="110" data-nb-chars="705">Když vyslechly, že&nbsp;„se ještě neprobudil“, ale že&nbsp;„je všecko v&nbsp;nejlepším pořádku“, prohlásila Pulcherija Alexandrovna, že&nbsp;se&nbsp;to&nbsp;jen hodí, „protože bych se&nbsp;s&nbsp;vámi předtím ráda, velmi, velmi ráda poradila“. Následovala otázka, jestli už&nbsp;pil čaj, a&nbsp;pozvání, aby poseděl s&nbsp;nimi; samy prý ještě nesnídaly, protože čekaly na&nbsp;něho. Avdoťja Romanovna zazvonila a&nbsp;to přivolalo jakéhosi odrance, u&nbsp;něhož objednali čaj, který byl konečně také servírován, ale tak nečistě a&nbsp;neupraveně, že&nbsp;bylo dámám hanba. Razumichin už&nbsp;začal zprudka láteřit na&nbsp;penzion, ale protože si&nbsp;vzpomněl na&nbsp;Lužina, rozpačitě zmlkl a&nbsp;hrozně se&nbsp;zaradoval, když se&nbsp;na&nbsp;něho konečně začaly v&nbsp;nepřetržitém sledu sypat otázky Pulcherije Alexandrovny.</span></p>
        <p class="chunk" data-nb-ref-number="26" data-nb-words="84" data-nb-chars="500"><span class="idea" data-nb-ref-number="26" id="idea26" data-nb-words="84" data-nb-chars="500">Odpovídal na&nbsp;ně, neustále přerušován a&nbsp;znovu dotazován, tři čtvrti hodiny a&nbsp;za tu&nbsp;dobu pověděl o&nbsp;všem hlavním a&nbsp;nejnutnějším, pokud to&nbsp;věděl, co&nbsp;Rodion Romanovič v&nbsp;posledním roce prožil, a&nbsp;uzavřel zevrubným vyprávěním o&nbsp;jeho nemoci. O&nbsp;lecčems se&nbsp;ovšem nezmínil, a&nbsp;také se&nbsp;o&nbsp;tom nebylo třeba zmiňovat, mimo jiné ani o&nbsp;scéně na&nbsp;komisařství a&nbsp;o&nbsp;jejích důsledcích. Poslouchaly dychtivě; ale když dospěl k&nbsp;názoru, že&nbsp;řekl všecko a&nbsp;své posluchačky uspokojil, zjistil, že&nbsp;pro ně&nbsp;vlastně ještě vůbec nezačal.</span></p>
        <p class="chunk" data-nb-ref-number="27" data-nb-words="20" data-nb-chars="136"><span class="idea" data-nb-ref-number="27" id="idea27" data-nb-words="20" data-nb-chars="136">„Ale řekněte mi, řekněte mi, co&nbsp;si&nbsp;myslíte… ach, promiňte, já&nbsp;doposud neznám vaše jméno…,“ omlouvala se&nbsp;chvatně Pulcherija Alexandrovna.</span></p>
        <p class="chunk" data-nb-ref-number="28" data-nb-words="2" data-nb-chars="20"><span class="idea" data-nb-ref-number="28" id="idea28" data-nb-words="2" data-nb-chars="20">„Dmitrij Prokofjič.“</span></p>
        <p class="chunk" data-nb-ref-number="29" data-nb-words="68" data-nb-chars="359"><span class="idea" data-nb-ref-number="29" id="idea29" data-nb-words="68" data-nb-chars="359">„Tak tedy, Dmitriji Prokofjiči, já&nbsp;bych od&nbsp;vás velmi a&nbsp;velmi ráda slyšela…, jak se&nbsp;tak vůbec… teď dívá na&nbsp;věci, abyste mi&nbsp;rozuměl, jak bych vám to&nbsp;vysvětlila, snad nejlépe takhle: co&nbsp;má&nbsp;rád a&nbsp;co nemá rád? Je&nbsp;pořád tak popudlivý? Kdybyste mi&nbsp;mohl říct, jaké má&nbsp;tužby, a&nbsp;abych tak řekla, sny? A&nbsp;co na&nbsp;něho má&nbsp;zejména teď největší vliv? Prostě, velmi ráda bych…“</span></p>
        <p class="chunk" data-nb-ref-number="30" data-nb-words="15" data-nb-chars="91"><span class="idea" data-nb-ref-number="30" id="idea30" data-nb-words="15" data-nb-chars="91">„Ale maminko, copak ti&nbsp;někdo tohle všecko může jen tak vysypat z&nbsp;rukávu?“ poznamenala Duňa.</span></p>
        <p class="chunk" data-nb-ref-number="31" data-nb-words="16" data-nb-chars="90"><span class="idea" data-nb-ref-number="31" id="idea31" data-nb-words="16" data-nb-chars="90">„Ach můj ty&nbsp;bože, ani ve&nbsp;snu jsem se&nbsp;nenadála, že&nbsp;ho&nbsp;takhle zastanu, Dmitriji Prokofjiči!“</span></p>
        <p class="chunk" data-nb-ref-number="32" data-nb-words="213" data-nb-chars="1183"><span class="idea" data-nb-ref-number="32" id="idea32" data-nb-words="213" data-nb-chars="1183">„Já se&nbsp;vám nikterak nedivím, prosím,“ odpověděl Dmitrij Prokofjič. „Já už&nbsp;matku nemám, ale každý rok ke&nbsp;mně přijíždí můj strýc a&nbsp;skoro nikdy mě&nbsp;nemůže poznat, dokonce ani podobu, a&nbsp;není to&nbsp;nijak prostoduchý člověk; a&nbsp;za ty&nbsp;tři roky, co&nbsp;jste se&nbsp;neviděli, uběhlo něco vody! Ale co&nbsp;bych vám tedy řekl? Znám Rodiona půldruhého roku: je&nbsp;tak trochu nemluva a&nbsp;morous, tak trochu hrdopýšek. A&nbsp;v&nbsp;poslední době (ale dost možná že&nbsp;už&nbsp;mnohem déle) se&nbsp;projevuje jako skeptik a&nbsp;hypochondr. Je&nbsp;to&nbsp;velkorysý dobrák. Nerad mluví o&nbsp;svých citech, to&nbsp;se&nbsp;raději zachová hrubě, než aby před vámi otevřel srdce. Někdy však není vůbec hypochondr, je&nbsp;jen až&nbsp;nelidsky chladný a&nbsp;necitelný, jako by&nbsp;se&nbsp;v&nbsp;něm neustále střídaly dvě protikladné povahy. Hrůza, jak je&nbsp;někdy uzavřený! Pořád nemá kdy, pořád mu&nbsp;někdo vadí, ale přitom leží a&nbsp;nic nedělá. Není ironický, ale ne&nbsp;proto, že&nbsp;by&nbsp;se&nbsp;mu&nbsp;nedostávalo vtipu, spíš jako by&nbsp;neměl na&nbsp;takové hlouposti čas. Nikdy nevyposlechne do&nbsp;konce, co&nbsp;mu&nbsp;kdo říká. Nikdy se&nbsp;nezajímá o&nbsp;totéž, oč&nbsp;se&nbsp;v&nbsp;té chvíli zajímají všichni ostatní. Hrozně moc si&nbsp;o&nbsp;sobě myslí a&nbsp;zdá se, že&nbsp;ne&nbsp;tak docela neprávem. No, co&nbsp;tak ještě…? Mám dojem, že&nbsp;váš příjezd na&nbsp;něho bude mít blahodárný vliv.“</span></p>
        <p class="chunk" data-nb-ref-number="33" data-nb-words="14" data-nb-chars="97"><span class="idea" data-nb-ref-number="33" id="idea33" data-nb-words="14" data-nb-chars="97">„Kéž by&nbsp;jen!“ zaúpěla Pulcherija Alexandrovna, zničená tím, co&nbsp;Razumichin pověděl o&nbsp;jejím Roďovi.</span></p>
        <p class="chunk" data-nb-ref-number="34" data-nb-words="163" data-nb-chars="978"><span class="idea" data-nb-ref-number="34" id="idea34" data-nb-words="163" data-nb-chars="978">A&nbsp;Razumichin se&nbsp;konečně osmělil spočinout déle pohledem na&nbsp;Avdoťje Romanovně. Za&nbsp;rozmluvy k&nbsp;ní vzhlédl vícekrát, ale vždy jen letmo, jen na&nbsp;okamžik, a&nbsp;ihned zas uhýbal pohledem. Avdoťja Romanovna si&nbsp;hned sedala ke&nbsp;stolu a&nbsp;pozorně poslouchala každé slovo, hned zas vstávala a&nbsp;začínala, jak měla ve&nbsp;zvyku, přecházet sem a&nbsp;tam se&nbsp;zkříženýma rukama a&nbsp;sevřenými rty, občas se&nbsp;v&nbsp;chůzi na&nbsp;něco zamyšleně zeptala. Také ona měla ve&nbsp;zvyku nevyposlechnout do&nbsp;konce, co&nbsp;jí&nbsp;kdo říkal. Měla na&nbsp;sobě tmavé šaty z&nbsp;nějaké lehké látky a&nbsp;kolem krku měla uvázán bílý průsvitný šátek. Razumichin z&nbsp;mnohých známek okamžitě poznal, že&nbsp;obě ženy žijí ve&nbsp;velmi stísněných poměrech. Kdyby byla Avdoťja Romanovna oblečena jako královna, byl by&nbsp;se&nbsp;jí&nbsp;pravděpodobně vůbec nebál, ale teď, snad právě proto, že&nbsp;byla oblečená tak chudě a&nbsp;že si&nbsp;všiml jejich neutěšené situace, poklesl na&nbsp;mysli, bál se&nbsp;každého svého slova, každého gesta a&nbsp;to ho&nbsp;jako člověka, který stejně nevynikal sebevědomím, velmi zkrušovalo.</span></p>
        <p class="chunk" data-nb-ref-number="35" data-nb-words="46" data-nb-chars="277"><span class="idea" data-nb-ref-number="35" id="idea35" data-nb-words="46" data-nb-chars="277">„Řekl jste nám mnoho zajímavého o&nbsp;bratrově povaze a… hlavně jste to&nbsp;řekl nezaujatě. Jsem tomu ráda, měla jsem totiž dojem, že&nbsp;k&nbsp;bratrovi tak trochu vzhlížíte,“ poznamenala Avdoťja Romanovna s&nbsp;úsměvem. „Myslím, že&nbsp;je&nbsp;pravda i&nbsp;to, že&nbsp;by&nbsp;k&nbsp;sobě potřeboval ženu,“ dodala zamyšleně.</span></p>
        <p class="chunk" data-nb-ref-number="36" data-nb-words="10" data-nb-chars="65"><span class="idea" data-nb-ref-number="36" id="idea36" data-nb-words="10" data-nb-chars="65">„Nic takového jsem netvrdil, ale snad máte docela pravdu, jenže…“</span></p>
        <p class="chunk" data-nb-ref-number="37" data-nb-words="1" data-nb-chars="5"><span class="idea" data-nb-ref-number="37" id="idea37" data-nb-words="1" data-nb-chars="5">„Co?“</span></p>
        <p class="chunk" data-nb-ref-number="38" data-nb-words="11" data-nb-chars="77"><span class="idea" data-nb-ref-number="38" id="idea38" data-nb-words="11" data-nb-chars="77">„Nikoho přece nemiluje, a&nbsp;snad nikdy ani milovat nebude,“ na­mítl Razumichin.</span></p>
        <p class="chunk" data-nb-ref-number="39" data-nb-words="6" data-nb-chars="39"><span class="idea" data-nb-ref-number="39" id="idea39" data-nb-words="6" data-nb-chars="39">„Chcete říct, že&nbsp;není schopen milovat?“</span></p>
        <p class="chunk" data-nb-ref-number="40" data-nb-words="49" data-nb-chars="306"><span class="idea" data-nb-ref-number="40" id="idea40" data-nb-words="49" data-nb-chars="306">„Víte, Avdoťjo Romanovno, vy&nbsp;jste sama tak hrozně podobná svému bratrovi, dokonce ve&nbsp;všem!“ uřekl se&nbsp;náhle k&nbsp;svému vlastnímu překvapení, ale vzápětí si&nbsp;připomněl, co&nbsp;všecko jí&nbsp;zrovna o&nbsp;bratrovi napovídal, a&nbsp;v&nbsp;úžasných rozpacích zrudl jako rak. Avdoťja Romanovna se&nbsp;nemohla při pohledu na&nbsp;něj zdržet smíchu.</span></p>
        <p class="chunk" data-nb-ref-number="41" data-nb-words="122" data-nb-chars="711"><span class="idea" data-nb-ref-number="41" id="idea41" data-nb-words="122" data-nb-chars="711">„V&nbsp;Roďovi se&nbsp;oba můžete mýlit,“ vmísila se&nbsp;trochu dotčeně Pulcherija Alexandrovna. „Nemyslím na&nbsp;to, co&nbsp;se&nbsp;stalo teď, Duněčko. To, o&nbsp;čem píše Petr Petrovič v&nbsp;tom dopise… a&nbsp;co jsme my&nbsp;dvě předpokládaly, možná není pravda, ale vy&nbsp;si, Dmitriji Prokofjiči, neumíte představit, jak je&nbsp;nevyzpytatelný, a&nbsp;abych tak řekla, náladový. Jeho povahou jsem si&nbsp;nikdy nebyla jistá, dokonce už&nbsp;v&nbsp;jeho patnácti letech. Jsem přesvědčena, že&nbsp;ještě dnes je&nbsp;schopen vyvést něco, nač by&nbsp;jiný nikdy v&nbsp;životě ani nepomyslel… Pro příklad nemusíme daleko&nbsp;– nevím, zda je&nbsp;vám známo, jak mě&nbsp;před půldruhým rokem překvapil, omráčil a&nbsp;div ne&nbsp;docela zničil, když si&nbsp;usmyslel, že&nbsp;se&nbsp;ožení s&nbsp;tou, jakpak se&nbsp;– s&nbsp;dcerou té&nbsp;jeho bytné, Zarnicynové.“</span></p>
        <p class="chunk" data-nb-ref-number="42" data-nb-words="9" data-nb-chars="64"><span class="idea" data-nb-ref-number="42" id="idea42" data-nb-words="9" data-nb-chars="64">„Nevíte o&nbsp;tom nějaké podrobnosti?“ zeptala se&nbsp;Avdoťja Romanovna.</span></p>
        <p class="chunk" data-nb-ref-number="43" data-nb-words="46" data-nb-chars="292"><span class="idea" data-nb-ref-number="43" id="idea43" data-nb-words="46" data-nb-chars="292">„A&nbsp;myslíte,“ pokračovala vznětlivě Pulcherija Alexandrovna, „že by&nbsp;ho&nbsp;tehdy zadrželo, kdybych byla plakala a&nbsp;úpěla, kdybych se&nbsp;byla rozstonala nebo se&nbsp;snad i&nbsp;usoužila k&nbsp;smrti, kdybychom se&nbsp;octly na&nbsp;mizině? S&nbsp;bohorovným klidem by&nbsp;byl překročil všechny překážky. Copak nás nemá ani trochu rád?“</span></p>
        <p class="chunk" data-nb-ref-number="44" data-nb-words="34" data-nb-chars="205"><span class="idea" data-nb-ref-number="44" id="idea44" data-nb-words="34" data-nb-chars="205">„Sám mi&nbsp;o&nbsp;té historii nikdy nic neříkal,“ odpověděl opatrně Razumichin, „ale něco jsem o&nbsp;tom slyšel přímo od&nbsp;paní Zarnicynové, která toho vlastně také moc nenapovídá, ale co&nbsp;jsem slyšel, je&nbsp;poněkud divné…“</span></p>
        <p class="chunk" data-nb-ref-number="45" data-nb-words="12" data-nb-chars="65"><span class="idea" data-nb-ref-number="45" id="idea45" data-nb-words="12" data-nb-chars="65">„Tak co&nbsp;tedy, co&nbsp;jste slyšel?“ zeptaly se&nbsp;jedním dechem obě ženy.</span></p>
        <p class="chunk" data-nb-ref-number="46" data-nb-words="88" data-nb-chars="524"><span class="idea" data-nb-ref-number="46" id="idea46" data-nb-words="88" data-nb-chars="524">„Tak obzvlášť divné to&nbsp;zase není. Dověděl jsem se&nbsp;jen, že&nbsp;tenhle sňatek, který už&nbsp;byl úplně dohodnutý a&nbsp;neuskutečnil se&nbsp;jen proto, že&nbsp;nevěsta zemřela, byl samé paní Zarnicynové velmi proti mysli… Mimoto prý nebyla nevěsta ani hezká, totiž byla prý naopak ošklivá… a&nbsp;nějaká neduživá… a&nbsp;podivínská…, i&nbsp;když měla, jak se&nbsp;zdá, také své dobré vlastnosti. Určitě měla, jinak by&nbsp;to&nbsp;bylo nepochopitelné… Věno také neměla, při jeho povaze by&nbsp;ostatně taková věc stěží hrála nějakou roli… Ale v&nbsp;těchhle věcech se&nbsp;člověk nikdy nevyzná…“</span></p>
        <p class="chunk" data-nb-ref-number="47" data-nb-words="11" data-nb-chars="78"><span class="idea" data-nb-ref-number="47" id="idea47" data-nb-words="11" data-nb-chars="78">„Jsem přesvědčená, že&nbsp;to&nbsp;byla hodná dívka,“ podotkla stroze Avdoťja Romanovna.</span></p>
        <p class="chunk" data-nb-ref-number="48" data-nb-words="102" data-nb-chars="621"><span class="idea" data-nb-ref-number="48" id="idea48" data-nb-words="102" data-nb-chars="621">„Bůh mi&nbsp;odpusť, ale tehdy jsem měla z&nbsp;její smrti přímo radost, ačkoliv ani nevím, kdo z&nbsp;nich se&nbsp;do&nbsp;koho zamiloval, zda on&nbsp;do&nbsp;ní&nbsp;nebo ona do&nbsp;něho,“ uzavřela Pulcherija Alexandrovna a&nbsp;pak se&nbsp;opatrně, zajíkavě, neustále pokukujíc po&nbsp;Duně, které to&nbsp;bylo zjevně nepříjemné, začala znova vyptávat na&nbsp;včerejší výstup mezi Roďou a&nbsp;Lužinem. Bylo vidět, že&nbsp;ta&nbsp;příhoda ji&nbsp;znepokojuje nejvíc, že&nbsp;se&nbsp;přímo chvěje úzkostí, když na&nbsp;ni&nbsp;pomyslí. Razumichin všechno znova a&nbsp;podrobně vylíčil, ale tentokrát připojil ještě vlastní závěr a&nbsp;přímo Raskolnikova obvinil, že&nbsp;Lužina urazil záměrně, a&nbsp;nijak se&nbsp;ho&nbsp;tentokrát nesnažil omluvit nemocí.</span></p>
        <p class="chunk" data-nb-ref-number="49" data-nb-words="8" data-nb-chars="48"><span class="idea" data-nb-ref-number="49" id="idea49" data-nb-words="8" data-nb-chars="48">„Usmyslel si&nbsp;to, ještě než se&nbsp;rozstonal,“ dodal.</span></p>
        <p class="chunk" data-nb-ref-number="50" data-nb-words="31" data-nb-chars="206"><span class="idea" data-nb-ref-number="50" id="idea50" data-nb-words="31" data-nb-chars="206">„Také si&nbsp;myslím,“ řekla velmi sklesle Pulcherija Alexandrovna. Velmi ji&nbsp;však překvapilo, že&nbsp;Razumichin náhle tak šetrně, a&nbsp;dokonce s&nbsp;jakousi úctou mluví o&nbsp;Petru Petroviči. Překvapilo to&nbsp;i&nbsp;Avdoťju Romanovnu.</span></p>
        <p class="chunk" data-nb-ref-number="51" data-nb-words="11" data-nb-chars="87"><span class="idea" data-nb-ref-number="51" id="idea51" data-nb-words="11" data-nb-chars="87">„A&nbsp;co vlastně soudíte o&nbsp;Petru Petroviči?“ nepřemohla zvědavost Pulcherija Alexandrovna.</span></p>
        <p class="chunk" data-nb-ref-number="52" data-nb-words="96" data-nb-chars="576"><span class="idea" data-nb-ref-number="52" id="idea52" data-nb-words="96" data-nb-chars="576">„O&nbsp;budoucím muži vaší dcery nemohu mít jiné mínění,“ odpověděl pevně a&nbsp;procítěně Razumichin. „A&nbsp;to neříkám z&nbsp;nějaké ubohé zdvořilosti, nýbrž proto… proto… no, už&nbsp;jen proto, že&nbsp;Advoťja Romanovna toho muže sama a&nbsp;dobrovolně poctila svou přízní. Jestliže jsem ho&nbsp;včera tak ostouzel, bylo to&nbsp;tím, že&nbsp;jsem byl hnusně opilý a&nbsp;pak… nepříčetný, ano, byl jsem nepříčetný, ztratil jsem hlavu, úplně jsem se&nbsp;zbláznil… a&nbsp;dnes se&nbsp;za&nbsp;to&nbsp;stydím!“ Zrudl a&nbsp;odmlčel se. Avdoťja Romanovna se&nbsp;začervenala, ale ani teď nic neřekla. Od&nbsp;toho okamžiku, kdy začali o&nbsp;Lužinovi, nepronesla jediné slovo.</span></p>
        <p class="chunk" data-nb-ref-number="53" data-nb-words="26" data-nb-chars="165"><span class="idea" data-nb-ref-number="53" id="idea53" data-nb-words="26" data-nb-chars="165">Ale Pulcherija Alexandrovna byla bez její podpory zřejmě bezradná. Konečně se&nbsp;váhavě, co&nbsp;chvíli pokukujíc po&nbsp;dceři, svěřila, že&nbsp;jí&nbsp;teď dělá velké starosti jedna věc.</span></p>
        <p class="chunk" data-nb-ref-number="54" data-nb-words="14" data-nb-chars="108"><span class="idea" data-nb-ref-number="54" id="idea54" data-nb-words="14" data-nb-chars="108">„Víte, Dmitriji Prokofjiči,“ začala. „Já budu s&nbsp;Dmitrijem Prokofjičem mluvit docela otevřeně, ano, Duněčko?“</span></p>
        <p class="chunk" data-nb-ref-number="55" data-nb-words="7" data-nb-chars="54"><span class="idea" data-nb-ref-number="55" id="idea55" data-nb-words="7" data-nb-chars="54">„Ale ovšem, maminko,“ řekla důrazně Avdoťja Romanovna.</span></p>
        <p class="chunk" data-nb-ref-number="56" data-nb-words="157" data-nb-chars="906"><span class="idea" data-nb-ref-number="56" id="idea56" data-nb-words="157" data-nb-chars="906">„Tedy oč&nbsp;jde,“ pokračovala chvatně Pulcherija Alexandrovna, jako by&nbsp;jí&nbsp;spadl kámen ze&nbsp;srdce tím, že&nbsp;si&nbsp;smí ulevit ve&nbsp;svém trápení. „Dnes časně ráno jsme dostali od&nbsp;Petra Petroviče odpověď na&nbsp;naši včerejší zprávu, že&nbsp;jsme přijely. Víte, včera nám měl, jak slíbil, přijít naproti přímo na&nbsp;nádraží. Namísto toho nám poslal naproti nějakého sluhu, který nám dal adresu tohohle penzionu a&nbsp;měl nám ukázat cestu a&nbsp;od Petra Petroviče vyřídit, že&nbsp;za&nbsp;námi přijde dnes ráno. Ale místo toho dnes ráno přišlo toto jeho psaní… Nejlépe bude, přečtete-li si&nbsp;je&nbsp;sám, je&nbsp;tam jedna věc, která mi&nbsp;dělá velkou starost… hned sám uvidíte, co&nbsp;to&nbsp;je, a… řeknete mi, Dmitriji Prokofjeviči, upřímně, co&nbsp;si&nbsp;o&nbsp;tom myslíte! Vy&nbsp;nejlíp znáte Roďovu povahu, proto nám můžete nejlíp poradit. Upozorňuji vás, že&nbsp;Duněčka už&nbsp;se&nbsp;pevně rozhodla, hned a&nbsp;bez váhání, ale já, já&nbsp;ještě nevím, co&nbsp;dělat, a… a&nbsp;nemohla jsem se&nbsp;dočkat, kdy už&nbsp;přijdete.“</span></p>
        <p class="chunk" data-nb-ref-number="57" data-nb-words="8" data-nb-chars="50"><span class="idea" data-nb-ref-number="57" id="idea57" data-nb-words="8" data-nb-chars="50">Razumichin otevřel dopis s&nbsp;včerejším datem a&nbsp;četl:</span></p>
        <blockquote class="chunk" data-nb-ref-number="58" data-nb-words="281" data-nb-chars="1700"><span class="idea" data-nb-ref-number="58" id="idea58" data-nb-words="281" data-nb-chars="1700"><p><em>Vážená a&nbsp;milostivá Pulcherijo Alexandrovno, mám tu&nbsp;čest tímto Vám oznámit, že&nbsp;jsem Vás za&nbsp;příčinou nepředvídaných překážek nemohl očekávat na&nbsp;nádraží, takže jsem za&nbsp;tím účelem poslal velmi osvědčeného člověka. Zároveň nebudu mít ani tu&nbsp;čest setkat se&nbsp;s&nbsp;Vámi zítra ráno vzhledem k&nbsp;neodkladným záležitostem v&nbsp;senátě, i&nbsp;abych nebyl na&nbsp;překážku Vašemu důvěrnému shledání s&nbsp;Vaším synem a&nbsp;Avdoťji Romanovny s&nbsp;jejím bratrem. Budu tedy mít čest navštívit Vás a&nbsp;složit Vám svou poklonu ve&nbsp;Vašem bytě až&nbsp;zítra přesně v&nbsp;osm hodin večer, k&nbsp;čemuž si&nbsp;osměluji připojit snažnou a&nbsp;dodávám i&nbsp;rozhodnou prosbu, aby se&nbsp;našeho společného setkání Rodion Romanovič již nezúčastnil, neboť mě&nbsp;neslýchaně a&nbsp;bezectně urazil, když jsem ho&nbsp;včera nemocného navštívil u&nbsp;jeho lůžka, a&nbsp;dále z&nbsp;toho důvodu, že&nbsp;bych Vám osobně chtěl podat nezbytné a&nbsp;obšírné vysvětlení v&nbsp;jisté věci a&nbsp;přál bych si&nbsp;slyšet i&nbsp;Váš vlastní názor. Přitom mám tu&nbsp;čest předem Vás upozornit, že&nbsp;jestliže přes svou prosbu Rodiona Romanoviče u&nbsp;Vás zastanu, budu nucen okamžitě odejít, a&nbsp;v&nbsp;tom případě ponesete důsledky Vy. Toto píši pod dojmem toho, že&nbsp;Rodion Romanovič, který se&nbsp;zdál při mé&nbsp;návštěvě tak těžce nemocný, během dvou hodin se&nbsp;náhle uzdravil, a&nbsp;protože již vychází, je&nbsp;možné, že&nbsp;přijde i&nbsp;k&nbsp;Vám. Tuto skutečnost jsem si&nbsp;ověřil na&nbsp;vlastní oči v&nbsp;bytě jistého opilce, přejetého koňmi a&nbsp;následkem toho zesnuvšího, jehož dceři, děvčeti pochybné existence, věnoval včera asi pětadvacet rublů pod záminkou, že&nbsp;je&nbsp;to&nbsp;na&nbsp;pohřeb, což mě&nbsp;nesmírně udivilo, neboť vím, s&nbsp;jakou námahou jste tento obnos sháněla. Prosím tímto, abyste vyřídila mou hlubokou poklonu Avdoťje Romanovně, a&nbsp;prosím, abyste přijala ujištění naprosté úcty od&nbsp;Vám hluboce oddaného P. Lužina.</em></p></span></blockquote>
        <p class="chunk" data-nb-ref-number="59" data-nb-words="50" data-nb-chars="300"><span class="idea" data-nb-ref-number="59" id="idea59" data-nb-words="50" data-nb-chars="300">„Co si&nbsp;mám teď počít, Dmitriji Prokofjiči?“ spustila skoro plačky Pulcherija Alexandrovna. „Jakpak mám Roďovi vysvětlit, aby k&nbsp;nám nechodil? Vždyť včera tak stál na&nbsp;tom, aby Duňa Petra Petroviče odmítla, a&nbsp;najednou s&nbsp;ním i&nbsp;druhá strana přerušuje styky! Až&nbsp;se&nbsp;to&nbsp;doví, schválně přijde a… co&nbsp;bude pak?“</span></p>
        <p class="chunk" data-nb-ref-number="60" data-nb-words="13" data-nb-chars="87"><span class="idea" data-nb-ref-number="60" id="idea60" data-nb-words="13" data-nb-chars="87">„Udělejte to, pro co&nbsp;se&nbsp;rozhodla Avdoťja Romanovna,“ řekl klidně a&nbsp;pohotově Razumichin.</span></p>
        <p class="chunk" data-nb-ref-number="61" data-nb-words="91" data-nb-chars="483"><span class="idea" data-nb-ref-number="61" id="idea61" data-nb-words="91" data-nb-chars="483">„Můj ty&nbsp;bože! Když ona říká… říká takové věci, a&nbsp;nic mi&nbsp;pořádně nevysvětlí! Říká, že&nbsp;bude lépe, totiž ne&nbsp;lépe, ale že&nbsp;prý je&nbsp;bůhvíproč naprosto nutné, aby schválně dnes v&nbsp;osm přišel i&nbsp;Roďa a&nbsp;aby se&nbsp;určitě setkali… A&nbsp;já mu&nbsp;ten dopis vůbec nechtěla ukázat a&nbsp;nějak chytře to&nbsp;s&nbsp;vaší pomocí zařídit, aby nemohl přijít…, protože je&nbsp;tak popudlivý… A&nbsp;vůbec nechápu, kdo to&nbsp;umřel, jaký opilec a&nbsp;jakou to&nbsp;má&nbsp;dceru, ani jak je&nbsp;možné, že&nbsp;té&nbsp;dceři dal do&nbsp;poslední kopějky všechny peníze…, které…“</span></p>
        <p class="chunk" data-nb-ref-number="62" data-nb-words="9" data-nb-chars="69"><span class="idea" data-nb-ref-number="62" id="idea62" data-nb-words="9" data-nb-chars="69">„Které jste tak těžce sehnala, maminko,“ připojila Avdoťja Romanovna.</span></p>
        <p class="chunk" data-nb-ref-number="63" data-nb-words="43" data-nb-chars="264"><span class="idea" data-nb-ref-number="63" id="idea63" data-nb-words="43" data-nb-chars="264">„Včera nebyl při smyslech,“ řekl vážně Razumichin. „Kdybyste věděly, co&nbsp;včera natropil v&nbsp;hostinci, ačkoliv to&nbsp;bylo chytré… hm! O&nbsp;nějakém nebožtíkovi a&nbsp;o&nbsp;nějakém děvčeti mi&nbsp;včera cestou domů skutečně něco říkal, ale nepochopil jsem ani zbla… Ale já&nbsp;jsem byl včera…“</span></p>
        <p class="chunk" data-nb-ref-number="64" data-nb-words="63" data-nb-chars="390"><span class="idea" data-nb-ref-number="64" id="idea64" data-nb-words="63" data-nb-chars="390">„Nejlépe uděláme, maminko, když k&nbsp;němu zajdeme. Uvidíte, že&nbsp;tam poznáme, co&nbsp;máme dělat. A&nbsp;už je&nbsp;také nejvyšší čas – proboha! Už&nbsp;bude jedenáct!“ lekla se&nbsp;Avdoťja Romanovna, když se&nbsp;podívala na&nbsp;krásné zlaté a&nbsp;emailované hodinky, které měla zavěšené na&nbsp;tenoučkém benátském řetízku kolem krku a&nbsp;které byly v&nbsp;křiklavém nesouladu s&nbsp;jejím ostatním oděvem. Dárek od&nbsp;ženicha, pomyslel si&nbsp;Razumichin.</span></p>
        <p class="chunk" data-nb-ref-number="65" data-nb-words="26" data-nb-chars="180"><span class="idea" data-nb-ref-number="65" id="idea65" data-nb-words="26" data-nb-chars="180">„Ano, je&nbsp;nejvyšší čas…! Nejvyšší čas, Duněčko!“ vyskočila polekaně Pulcherija Alexandrovna. „Ještě bude myslet, že&nbsp;se&nbsp;po&nbsp;vče­rejšku hněváme, když tak dlouho nejdeme. Ach bože můj!“</span></p>
        <p class="chunk" data-nb-ref-number="66" data-nb-words="92" data-nb-chars="578"><span class="idea" data-nb-ref-number="66" id="idea66" data-nb-words="92" data-nb-chars="578">Při tom bědování si&nbsp;rychle oblékala pláštěnku a&nbsp;nasazovala klobouk; také Duněčka se&nbsp;oblékla. Rukavičky měla nejen hodně obnošené, nýbrž, jak si&nbsp;Razumichin všiml, dokonce roztrhané, ale tato zjevná chudoba oděvu přitom dodávala oběma ženám spíše důstojnosti, jak je&nbsp;to&nbsp;pravidlem u&nbsp;těch, kdo umějí chudý oděv nosit. Razumichin se&nbsp;díval na&nbsp;Duněčku s&nbsp;úctou a&nbsp;byl hrdý na&nbsp;to, že&nbsp;ji&nbsp;bude provázet. Ona královna, přemítal přitom, která si&nbsp;spravovala ve&nbsp;vězení punčochy, jistě vypadala i&nbsp;v&nbsp;té chvíli jako skutečná královna, ba&nbsp;ještě víc než při nejokázalejších slavnostech a&nbsp;vyjížďkách.</span></p>
        <p class="chunk" data-nb-ref-number="67" data-nb-words="39" data-nb-chars="246"><span class="idea" data-nb-ref-number="67" id="idea67" data-nb-words="39" data-nb-chars="246">„Bože můj!“ vzplanula Pulcherija Alexandrovna. „Zdalipak jsem si&nbsp;ve&nbsp;snu pomyslela, že&nbsp;se&nbsp;jednou budu tak bát setkání s&nbsp;vlastním synem, se&nbsp;svým milým, drahým Roďou, jako se&nbsp;bojím teď…! Bojím se, Dmitriji Prokofjiči!“ podívala se&nbsp;na&nbsp;něho ustrašeně.</span></p>
        <p class="chunk" data-nb-ref-number="68" data-nb-words="16" data-nb-chars="88"><span class="idea" data-nb-ref-number="68" id="idea68" data-nb-words="16" data-nb-chars="88">„Nebojte se, maminko,“ řekla Duňa a&nbsp;políbila ji, „raději v&nbsp;něho věřte. Já&nbsp;v&nbsp;něho věřím!“</span></p>
        <p class="chunk" data-nb-ref-number="69" data-nb-words="16" data-nb-chars="93"><span class="idea" data-nb-ref-number="69" id="idea69" data-nb-words="16" data-nb-chars="93">„Ach bože můj! Já&nbsp;také věřím, a&nbsp;přece jsem celou noc oko nezamhouřila!“ bědovala nebohá žena.</span></p>
        <p class="chunk" data-nb-ref-number="70" data-nb-words="3" data-nb-chars="15"><span class="idea" data-nb-ref-number="70" id="idea70" data-nb-words="3" data-nb-chars="15">Vyšli na&nbsp;ulici.</span></p>
        <p class="chunk" data-nb-ref-number="71" data-nb-words="59" data-nb-chars="337"><span class="idea" data-nb-ref-number="71" id="idea71" data-nb-words="59" data-nb-chars="337">„Víš, Duněčko, když jsem k&nbsp;ránu přece jen na&nbsp;chvilenku zdřímla, zdálo se&nbsp;mi&nbsp;o&nbsp;nebožce Marfě Petrovně…, byla celá v&nbsp;bílém… a&nbsp;přiblížila se&nbsp;ti&nbsp;ke&nbsp;mně, vzala mě&nbsp;za&nbsp;ruku a&nbsp;pokyvovala hlavou, a&nbsp;jak přísně, hrozně přísně, jakoby káravě… Není to&nbsp;zlé znamení? Ach bože můj, Dmitriji Prokofjiči, vždyť vy&nbsp;to&nbsp;ještě nevíte: Marfa Petrovna zemřela!“</span></p>
        <p class="chunk" data-nb-ref-number="72" data-nb-words="6" data-nb-chars="40"><span class="idea" data-nb-ref-number="72" id="idea72" data-nb-words="6" data-nb-chars="40">„To opravdu nevím. Jaká Marfa Petrovna?“</span></p>
        <p class="chunk" data-nb-ref-number="73" data-nb-words="4" data-nb-chars="23"><span class="idea" data-nb-ref-number="73" id="idea73" data-nb-words="4" data-nb-chars="23">„A&nbsp;tak náhle! Považte…“</span></p>
        <p class="chunk" data-nb-ref-number="74" data-nb-words="14" data-nb-chars="88"><span class="idea" data-nb-ref-number="74" id="idea74" data-nb-words="14" data-nb-chars="88">„Až potom, maminko,“ přerušila ji&nbsp;Duňa. „Vždyť ještě ani neví, kdo Marfa Petrovna byla.“</span></p>
        <p class="chunk" data-nb-ref-number="75" data-nb-words="72" data-nb-chars="392"><span class="idea" data-nb-ref-number="75" id="idea75" data-nb-words="72" data-nb-chars="392">„Opravdu to&nbsp;nevíte? A&nbsp;já myslela, že&nbsp;už&nbsp;všecko víte. Promiňte mi&nbsp;to, Dmitriji Prokofjiči, mně už&nbsp;z&nbsp;toho všeho v&nbsp;posledních dnech jde hlava kolem. Víte, já&nbsp;ve&nbsp;vás vidím doslova ztělesněnou prozřetelnost, proto jsem byla tak přesvědčená, že&nbsp;už&nbsp;všechno víte. Jste už&nbsp;jako náš… Nezlobte se&nbsp;na&nbsp;mne, že&nbsp;to&nbsp;tak říkám. Ale bože můj, copak se&nbsp;vám to&nbsp;stalo na&nbsp;pravé ruce! Snad jste se&nbsp;o&nbsp;něco neuhodil?“</span></p>
        <p class="chunk" data-nb-ref-number="76" data-nb-words="5" data-nb-chars="43"><span class="idea" data-nb-ref-number="76" id="idea76" data-nb-words="5" data-nb-chars="43">„Ano, uhodil,“ zakoktal šťastný Razumichin.</span></p>
        <p class="chunk" data-nb-ref-number="77" data-nb-words="68" data-nb-chars="382"><span class="idea" data-nb-ref-number="77" id="idea77" data-nb-words="68" data-nb-chars="382">„Víte, já&nbsp;někdy mluvím přespříliš od&nbsp;srdce, až&nbsp;mě&nbsp;Duňa káře… Ale bože můj, ta&nbsp;díra, ve&nbsp;které žije! Jestlipak už&nbsp;je&nbsp;vzhůru? A&nbsp;to si&nbsp;ta&nbsp;paní, ta&nbsp;jeho bytná, myslí, že&nbsp;tohle je&nbsp;nějaký pokoj? Poslyšte, vy&nbsp;říkáte, že&nbsp;nerad před někým otevírá srdce, takže já&nbsp;ho&nbsp;možná obtěžuji svými… slabůstkami… Neporadil byste mi, Dmitriji Prokofjiči? Jak s&nbsp;ním mám jednat? Víte, chodím jako bez duše.“</span></p>
        <p class="chunk" data-nb-ref-number="78" data-nb-words="22" data-nb-chars="125"><span class="idea" data-nb-ref-number="78" id="idea78" data-nb-words="22" data-nb-chars="125">„Nevyptávejte se&nbsp;ho&nbsp;příliš naléhavě, když vidíte, že&nbsp;se&nbsp;na&nbsp;něco mračí. Zvlášť na&nbsp;zdraví se&nbsp;ho&nbsp;moc nevyptávejte, nemá to&nbsp;rád.“</span></p>
        <p class="chunk" data-nb-ref-number="79" data-nb-words="19" data-nb-chars="103"><span class="idea" data-nb-ref-number="79" id="idea79" data-nb-words="19" data-nb-chars="103">„Ach, Dmitriji Prokofjiči, je&nbsp;to&nbsp;kříž být matkou! A&nbsp;tady už&nbsp;jsou ty&nbsp;schody… To&nbsp;jsou ale hrozné schody!“</span></p>
        <p class="chunk" data-nb-ref-number="80" data-nb-words="29" data-nb-chars="167"><span class="idea" data-nb-ref-number="80" id="idea80" data-nb-words="29" data-nb-chars="167">„Maminečko, vy&nbsp;jste celá bledá, uklidněte se, zlatíčko,“ těšila ji&nbsp;Duňa a&nbsp;hladila ji. „Musí být šťastný, že&nbsp;vás vidí, a&nbsp;vy se&nbsp;takhle trýzníte!“ dodala a&nbsp;blýskla očima.</span></p>
        <p class="chunk" data-nb-ref-number="81" data-nb-words="8" data-nb-chars="51"><span class="idea" data-nb-ref-number="81" id="idea81" data-nb-words="8" data-nb-chars="51">„Počkejte, podívám se&nbsp;napřed, jestli už&nbsp;je&nbsp;vzhůru.“</span></p>
        <p class="chunk" data-nb-ref-number="82" data-nb-words="54" data-nb-chars="344"><span class="idea" data-nb-ref-number="82" id="idea82" data-nb-words="54" data-nb-chars="344">Obě ženy pomalu vystupovaly za&nbsp;Razumichinem, který vyběhl po&nbsp;schodech první, a&nbsp;když ve&nbsp;třetím poschodí míjely dveře bytné, všimly si, že&nbsp;jsou maličko pootevřené a&nbsp;že si&nbsp;je&nbsp;uzounkou škvírkou ze&nbsp;tmy prohlížejí dvě bystré černé oči. Když se&nbsp;pohledy setkaly, dveře se&nbsp;náhle přibouchly tak hlučně, že&nbsp;Pulcherija Alexandrovna div nevykřikla leknutím.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>
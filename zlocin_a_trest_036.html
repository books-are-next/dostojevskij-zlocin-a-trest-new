<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="1">
    <meta name="apple-mobile-web-app-capable" content="yes">
    <title>1</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./zlocin_a_trest_035.html">
    <link rel="next" href="./zlocin_a_trest_037.html">
    <meta name="nb-order" content="32">
    <link rel="self" href="zlocin_a_trest_036.html">
    <meta name="nb-identifier" content="dostojevskij-zlocin-a-trest-170c934">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5815" data-nb-chars="35446">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_035.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">1</span></h1>
        <section>
          <p class="chunk" data-nb-ref-number="2" data-nb-words="372" data-nb-chars="2331"><span class="idea" data-nb-ref-number="2" id="idea2" data-nb-words="372" data-nb-chars="2331">Ráno, jež následovalo po&nbsp;neblaze osudné výměně názorů Petra Petroviče Lužina s&nbsp;Duněčkou a&nbsp;Pulcherijí Alexandrovnou, přineslo vystřízlivění i&nbsp;pro Petra Petroviče. Ke&nbsp;svému nemalému rozmrzení byl poznenáhlu nucen uznat za&nbsp;dokonanou a&nbsp;nezvratnou skutečnost to, co&nbsp;se&nbsp;mu&nbsp;včera zdálo takřka fantastické, a&nbsp;třebaže věděl, že&nbsp;se&nbsp;to&nbsp;stalo, nemohl tomu ani věřit. Poraněná ješitnost mu&nbsp;celou noc pila krev jako černá pijavice. Jakmile Lužin ráno vstal, podíval se&nbsp;do&nbsp;zrcadla, takový měl strach, zda se&nbsp;v&nbsp;něm přes noc nerozlila žluč. Ale po&nbsp;té&nbsp;stránce bylo zatím všecko v&nbsp;pořádku a&nbsp;Petr Petrovič se&nbsp;pohledem na&nbsp;svou ušlechtilou, bílou a&nbsp;v&nbsp;poslední době maličko ztučnělou tvář dokonce na&nbsp;vteřinku uklidnil, svatě přesvědčen, že&nbsp;si&nbsp;najde nevěstu někde jinde a&nbsp;možná ještě čistší; avšak hned se&nbsp;vzpamatoval a&nbsp;energicky si&nbsp;odplivl, až&nbsp;tím vyloudil na&nbsp;tváři svého mladého přítele a&nbsp;spolubydlícího Andreje Semjonoviče Lebezjatnikova němý, ale sarkastický úsměv. Petr Petrovič si&nbsp;toho úsměvu dobře všiml a&nbsp;hned ho&nbsp;svému mladému příteli připsal k&nbsp;tíži. V&nbsp;poslední době už&nbsp;mu&nbsp;toho takto připsal mnoho. Jeho zlost ještě zesílila, když si&nbsp;navíc uvědomil, že&nbsp;se&nbsp;včera neměl Andreji Semjonoviči svěřovat, jak dopadl. To&nbsp;byla druhá chyba, které se&nbsp;včera dopustil z&nbsp;nerozvážnosti, z&nbsp;přílišné výbušnosti a&nbsp;podrážděnosti… Celé dopoledne se&nbsp;na&nbsp;něj pak jako naschvál hrnula jedna nepříjemnost za&nbsp;druhou. I&nbsp;v&nbsp;senátě ho&nbsp;potkal jistý nezdar v&nbsp;řízení, kterému tam věnoval mnoho energie. Zejména ho&nbsp;pak rozladil majitel bytu, který si&nbsp;před chystanou svatbou najal a&nbsp;vlastním nákladem znovuzřizoval; tento domácí, jakýsi německý řemeslník, zbohatlík, nechtěl za&nbsp;nic na&nbsp;světě zrušit právě uzavřenou nájemní smlouvu a&nbsp;trval na&nbsp;zaplacení plného dohodnutého odškodnění, ačkoliv mu&nbsp;Lužin vracel byt téměř z&nbsp;gruntu znovuzřízený. A&nbsp;zrovna tak mu&nbsp;ani v&nbsp;obchodě s&nbsp;nábytkem nechtěli vrátit ani rubl zálohy na&nbsp;zakoupený, avšak dosud neodebraný nábytek. Nebudu se&nbsp;přece ženit kvůli nábytku! v&nbsp;duchu skřípěl Lužin zuby a&nbsp;v&nbsp;té chvíli mu&nbsp;ještě jednou svitla zoufalá naděje: Copak je&nbsp;opravdu všecko nenávratně skončeno a&nbsp;ztraceno? Copak se&nbsp;nemohu ještě jednou pokusit? Při vzpomínce na&nbsp;Duněčku mu&nbsp;ještě jednou svůdně zatrnulo u&nbsp;srdce. S&nbsp;trýzní ten okamžik překonal, a&nbsp;kdyby bylo možné hned v&nbsp;té chvíli, pouhým přáním Raskolnikova usmrtit, byl by&nbsp;Lužin toto přání bez váhání vykřikl.</span></p>
          <p class="chunk" data-nb-ref-number="3" data-nb-words="165" data-nb-chars="928"><span class="idea" data-nb-ref-number="3" id="idea3" data-nb-words="165" data-nb-chars="928">A&nbsp;další chybu jsem udělal, že&nbsp;jsem jim nedával žádné peníze, přemítal, když se&nbsp;nevesele vracel do&nbsp;Lebezjatnikovovy komůrky. Proč jenom se&nbsp;ze&nbsp;mne stal takový hamižník? Dokonce ani trochu vypočítavé to&nbsp;nebylo! Chtěl jsem je&nbsp;držet zkrátka a&nbsp;zpracovat je&nbsp;tak, aby ve&nbsp;mně viděly spásného anděla, a&nbsp;zatím…! Brr! Ne, kdybych jim byl za&nbsp;tu&nbsp;dobu dal tak půldruhého tisíce na&nbsp;výbavu a&nbsp;na dárky, na&nbsp;všelijaké ty&nbsp;škatulky, neceséry, karneoly, látky a&nbsp;různé ty&nbsp;hlouposti od&nbsp;Knopa nebo z&nbsp;anglického domu, tak by&nbsp;ta&nbsp;záležitost vypadala jinak a… mnohem nadějněji! To&nbsp;by&nbsp;mě&nbsp;teď tak snadno neodbyly! Lidé jako ony by&nbsp;určitě pokládali za&nbsp;svou povinnost vrátit mi&nbsp;při rozchodu se&nbsp;mnou dárky i&nbsp;peníze, a&nbsp;to by&nbsp;jim bylo zatraceně líto a&nbsp;zatěžko! A&nbsp;i svědomí by&nbsp;je&nbsp;hryzlo&nbsp;– copak takhle zničehonic můžeme vyhnat člověka, který k&nbsp;nám doposud byl tak štědrý a&nbsp;pozorný…? Hm! Zbabral jsem to! Znovu zaskřípěl zuby a&nbsp;nadal si&nbsp;hlupáků&nbsp;– ovšemže jen v&nbsp;duchu.</span></p>
          <p class="chunk" data-nb-ref-number="4" data-nb-words="215" data-nb-chars="1358"><span class="idea" data-nb-ref-number="4" id="idea4" data-nb-words="215" data-nb-chars="1358">A&nbsp;protože dospěl k&nbsp;tomuto závěru, vrátil se&nbsp;domů mnohem na­bručenější a&nbsp;podrážděnější, než byl, když odcházel. Přípravy na&nbsp;smuteční hostinu ve&nbsp;světnici Katěriny Ivanovny ho&nbsp;trošku rozptýlily. Už&nbsp;včera o&nbsp;té smuteční hostině něco slyšel, dokonce měl dojem, že&nbsp;na&nbsp;ni&nbsp;zvali i&nbsp;jeho, avšak pro přemíru vlastních starostí neměl na&nbsp;nic jiného myšlenky. Teď se&nbsp;však zvědavě vyptal paní Lippevechzelové, otáčející se&nbsp;v&nbsp;nepřítomnosti Katěriny Ivanovny (která byla na&nbsp;hřbitově) okolo slavnostní tabule, a&nbsp;dověděl se, že&nbsp;hostina bude velká a&nbsp;že jsou pozváni skoro všichni nájemníci, mezi nimi i&nbsp;takoví, které nebožtík ani neznal, ba&nbsp;že&nbsp;je&nbsp;pozván i&nbsp;Andrej Semjonovič Lebezjatnikov, přestože se&nbsp;před časem s&nbsp;Katěrinou Ivanovnou rozkmotřil, a&nbsp;konečně, že&nbsp;i&nbsp;on sám, Petr Petrovič, je&nbsp;nejen pozván, nýbrž velmi netrpělivě očekáván, protože je&nbsp;snad nejváženější host ze&nbsp;všech nájemníků. Také Amálie Ivanovna byla přes všechny minulé nepříjemnosti velmi okázale pozvána, a&nbsp;proto tu&nbsp;nyní téměř s&nbsp;potěšením hospodařila a&nbsp;přičiňovala se, a&nbsp;kromě toho byla celá naparáděná, ve&nbsp;smutku sice, ale celá nová, v&nbsp;samém jemňoučkém hedvábí, a&nbsp;jen se&nbsp;vznášela. Všechny ty&nbsp;skutečnosti a&nbsp;novinky přivedly Lužina na&nbsp;jistý nápad, a&nbsp;tak se&nbsp;vracel do&nbsp;svého pokoje, to&nbsp;je&nbsp;do&nbsp;pokoje Andreje Semjonoviče Lebezjatnikova, jaksi zamyšleně. Mimo jiné se&nbsp;totiž dověděl, že&nbsp;mezi pozvanými je&nbsp;i&nbsp;Raskolnikov.</span></p>
          <p class="chunk" data-nb-ref-number="5" data-nb-words="325" data-nb-chars="2096"><span class="idea" data-nb-ref-number="5" id="idea5" data-nb-words="325" data-nb-chars="2096">Lebezjatnikov se&nbsp;z&nbsp;nějakého důvodu celé to&nbsp;dopoledne držel doma. Vztah Petra Petroviče k&nbsp;tomuto pánovi se&nbsp;vyvinul velmi podivným, ačkoliv do&nbsp;jisté míry přirozeným způsobem: Petr Petrovič jím opovrhoval, dokonce ho&nbsp;až&nbsp;nemístně nenáviděl téměř od&nbsp;prvního dne, kdy se&nbsp;u&nbsp;něho ubytoval, ale zároveň se&nbsp;ho&nbsp;tak trochu bál. Po&nbsp;příjezdu do&nbsp;Petrohradu se&nbsp;k&nbsp;němu nastěhoval nejen z&nbsp;odporné šetrnosti, ačkoliv tento důvod byl na&nbsp;prvním místě, avšak byla tu&nbsp;i&nbsp;jiná příčina. Ještě venku slyšel o&nbsp;Andreji Semjonoviči, svém někdejším schovanci, že&nbsp;je&nbsp;jedním z&nbsp;nejhorlivějších mladých pokrokářů a&nbsp;že dokonce hraje významnou roli v&nbsp;jistých zajímavých a&nbsp;pověstných kroužcích. Petra Petroviče to&nbsp;ohromilo. Ty&nbsp;mocné, vševědoucí, všemi opovrhující a&nbsp;všechny pranýřující kroužky mu&nbsp;už&nbsp;dávno naháněly jakýsi zvláštní, ale naprosto neurčitý strach. Sám, a&nbsp;k&nbsp;tomu ještě na&nbsp;venkově, si&nbsp;nemohl o&nbsp;ničem <em>takovém</em> vytvořit byť i&nbsp;jen přibližně přesný názor. Jako každý jiný, i&nbsp;on slyšel, že&nbsp;existují, zejména v&nbsp;Petrohradě, nějací pokrokáři, nihilisté, pranýřovatelé a&nbsp;tak dále, ale jako mnozí jiní také on&nbsp;si&nbsp;zveličoval a&nbsp;falešně vykládal smysl a&nbsp;význam těchto pojmů až&nbsp;do&nbsp;absurdnosti. Nejvíce ze&nbsp;všeho, už&nbsp;několik let, se&nbsp;bál <em>pranýřování</em>, a&nbsp;to zavdalo hlavní podnět k&nbsp;jeho neustálým a&nbsp;přehnaným obavám, zejména kdykoliv snil o&nbsp;tom, že&nbsp;přenese svou působnost do&nbsp;Petrohradu. Když šlo o&nbsp;tyhle věci, byl, jak se&nbsp;říká, <em>vystrašený</em>, jako bývají <em>vystrašené</em> malé děti. Před několika lety, na&nbsp;venkově, v&nbsp;samých začátcích své kariéry, stal se&nbsp;dvakrát svědkem nelítostného odhalení dost významných guberniálních osobností, kolem kterých se&nbsp;doposud točil a&nbsp;které nad ním držely ochrannou ruku. Jeden z&nbsp;těch případů skončil pro pranýřovanou osobu zvlášť velkým skandálem, druhý taktak že&nbsp;neskončil náramně povážlivě. Proto si&nbsp;tedy Lužin předsevzal, že&nbsp;po&nbsp;příjezdu do&nbsp;Petrohradu neprodleně zjistí, oč&nbsp;vlastně jde, a&nbsp;bude-li třeba, pro všechny případy nadběhne štěstěně a&nbsp;získá si&nbsp;přízeň „naší mladé generace“. Při této eventualitě spoléhal na&nbsp;Andreje Semjonoviče, a&nbsp;když navštívil například Raskolnikova, už&nbsp;obstojně papouškoval cizí myšlenky…</span></p>
          <p class="chunk" data-nb-ref-number="6" data-nb-words="156" data-nb-chars="957"><span class="idea" data-nb-ref-number="6" id="idea6" data-nb-words="156" data-nb-chars="957">V&nbsp;Lebezjatnikovovi samozřejmě velmi brzy rozpoznal neobyčejně všedního a&nbsp;naivního mládenečka. To&nbsp;však Lužina ani dost málo nerozčarovalo, ani nepovzbudilo. Ba&nbsp;i&nbsp;kdyby se&nbsp;byl přesvědčil, že&nbsp;všichni pokrokáři jsou stejní pošetilci, nebyl by&nbsp;tím jeho neklid ukolébán. Na&nbsp;všech těch směrech, myšlenkách a&nbsp;systémech (kterými ho&nbsp;Andrej Semjonovič přímo zasypal) mu&nbsp;vlastně pramálo záleželo. Měl svůj vlastní záměr. Šlo mu&nbsp;především o&nbsp;to, aby co&nbsp;nejdříve a&nbsp;nejrychleji zjistil, co&nbsp;a&nbsp;jak se&nbsp;<em>tady</em> vlastně zběhlo. Představují <em>tito lidé</em> nějakou sílu, nebo ne? Má&nbsp;se&nbsp;on&nbsp;osobně čeho obávat, nebo nemá? Má&nbsp;nebo nemá se&nbsp;bát pranýřování, kdyby snad něco podnikl? A&nbsp;jestliže ano, tedy zač a&nbsp;pro co&nbsp;se&nbsp;dnes vlastně pranýřuje? A&nbsp;nejen to: v&nbsp;případě, že&nbsp;jsou skutečně silní, zda se&nbsp;k&nbsp;nim není možno nějak přitřít a&nbsp;zalepit jim oči? Je&nbsp;to&nbsp;nutné, nebo není? Nedala by&nbsp;se&nbsp;například jejich prostřednictvím trochu popohnat vlastní kariéra? Zkrátka, měl před sebou množství problémů.</span></p>
          <p class="chunk" data-nb-ref-number="7" data-nb-words="131" data-nb-chars="856"><span class="idea" data-nb-ref-number="7" id="idea7" data-nb-words="131" data-nb-chars="856">Onen Andrej Semjonovič Lebezjatnikov byl suchý, krtičnatý, maličký človíček, zaměstnaný v&nbsp;kterémsi úřadě, až&nbsp;kuriózně světlovlasý s&nbsp;licousy v&nbsp;podobě kotletek, na&nbsp;něž byl náramně pyšný. Mimoto měl skoro neustále bolavé oči, byl dost útlocitný, ale hovořil velmi sebevědomě a&nbsp;někdy až&nbsp;tuze vypínavě, a&nbsp;to při jeho titěrné figurce ovšem dopadalo skoro vždy směšně. Amálií Ivanovnou však byl počítán k&nbsp;váženým nájemníkům, neopíjel se&nbsp;totiž a&nbsp;přesně platil činži. Přes všechny tyto kvality byl Andrej Semjonovič skutečně dost tupý. Připojil se&nbsp;k&nbsp;pokroku a&nbsp;k&nbsp;„naší mladé generaci“ z&nbsp;vášně. Byl to&nbsp;jeden z&nbsp;toho nepřehledného a&nbsp;pestrého šiku bezzásadových lidí, ubohých nedochůdčat a&nbsp;potřeštěných nedouků, kteří se&nbsp;okamžitě přitřou ke&nbsp;každé nejmódnější myšlence, která se&nbsp;vyskytne, a&nbsp;ihned ji&nbsp;zdiskreditují a&nbsp;zkarikují všechno, čemu sami někdy slouží celým srdcem.</span></p>
          <p class="chunk" data-nb-ref-number="8" data-nb-words="240" data-nb-chars="1537"><span class="idea" data-nb-ref-number="8" id="idea8" data-nb-words="240" data-nb-chars="1537">Ostatně i&nbsp;Lebezjatnikovovi, přestože byl tak hodný, také už&nbsp;začínal být jeho spolubydlící a&nbsp;někdejší pěstoun Petr Petrovič chvílemi protivný. Došlo k&nbsp;tomu nepozorovaně a&nbsp;vzájemně z&nbsp;obou stran. Přestože Lebezjatnikov nebyl příliš bystrozraký poznenáhlu seznával, že&nbsp;ho&nbsp;Lužin klame a&nbsp;v&nbsp;skrytu přezírá a&nbsp;že „je docela jiný“. Pokoušel se&nbsp;mu&nbsp;vykládat Fourierův systém a&nbsp;Darwinovu teorii, ale Lužin začal v&nbsp;poslední době poslouchat až&nbsp;příliš sarkasticky a&nbsp;v&nbsp;docela poslední době už&nbsp;se&nbsp;dokonce hádal. Instinktivně totiž vyciťoval, že&nbsp;Lebezjatnikov je&nbsp;nejen amorální a&nbsp;dost tupý člověk, nýbrž možná i&nbsp;prášil, který nemá žádné významnější styky dokonce ani ve&nbsp;svém kroužku a&nbsp;všehovšudy se&nbsp;něco doslechl z&nbsp;třetí ruky; a&nbsp;nejen to, že&nbsp;se&nbsp;ve&nbsp;své <em>propagandistické práci</em> možná ani nevyzná, protože je&nbsp;moc málo kovaný, natožpak aby mohl někoho pranýřovat! Při té&nbsp;příležitosti mimochodem poznamenejme, že&nbsp;Petr Petrovič během těch deseti dní od&nbsp;Lebezjatnikova ochotně přijímal (zejména zpočátku) i&nbsp;velmi podivné poklony, totiž například nic nenamítal a&nbsp;přecházel mlčením, když mu&nbsp;Andrej Semjonovič připisoval ochotu napomáhat budoucímu a&nbsp;brzkému zřízení nové „komuny“ kdesi v&nbsp;Měšťanské ulici nebo například nebránit Duněčce, kdyby ji&nbsp;už&nbsp;po&nbsp;měsíci manželství napadlo najít si&nbsp;milence; nebo konečně souhlas s&nbsp;tím, že&nbsp;nebude křtít děti, které se&nbsp;mu&nbsp;narodí, a&nbsp;jiné a&nbsp;jiné, všecko v&nbsp;tom smyslu. Lužin podle svého zvyku proti vlastnostem, které mu&nbsp;takto byly připisovány, nic nenamítal a&nbsp;snášel, aby byl chválen i&nbsp;takto, natolik mu&nbsp;byla příjemná každá pochvala.</span></p>
          <p class="chunk" data-nb-ref-number="9" data-nb-words="208" data-nb-chars="1337"><span class="idea" data-nb-ref-number="9" id="idea9" data-nb-words="208" data-nb-chars="1337">Petr Petrovič dopoledne z&nbsp;jakéhosi důvodu vyměnil několik pětiprocentních úpisů, a&nbsp;teď seděl u&nbsp;stolu a&nbsp;přepočítával balíčky bankovek a&nbsp;státovek. Lebezjatnikov, který byl skoro stále bez groše, přecházel po&nbsp;světnici a&nbsp;předstíral sám sobě, že&nbsp;se&nbsp;na&nbsp;ty&nbsp;balíčky dívá docela lhostejně, a&nbsp;dokonce opovržlivě. Alespoň Petr Petrovič by&nbsp;byl za&nbsp;nic na&nbsp;světě neuvěřil, že&nbsp;by&nbsp;se&nbsp;Andrej Semjonovič mohl dívat na&nbsp;takové peníze lhostejně; Andrej Semjonovič si&nbsp;naopak v&nbsp;duchu trpce říkal, že&nbsp;Petr Petrovič je&nbsp;schopen skutečně si&nbsp;něco takového o&nbsp;něm myslet a&nbsp;že se&nbsp;možná ještě raduje z&nbsp;příležitosti popíchnout a&nbsp;podráždit svého mladého přítele rozloženými balíčky bankovek a&nbsp;připomenout mu&nbsp;tak, jak je&nbsp;nicotný a&nbsp;jak propastný je&nbsp;mezi nimi rozdíl. Shledával, že&nbsp;tentokrát je&nbsp;Lužin mimořádně podrážděný a&nbsp;roztržitý, ačkoliv se&nbsp;on, Lebezjatnikov, pustil do&nbsp;výkladu na&nbsp;své oblíbené téma&nbsp;– zřízení nové, zvláštní „komuny“. Z&nbsp;úsečných námitek a&nbsp;poznámek, které Lužin utrušoval mezi cvakáním kuliček na&nbsp;počitadle, čišel nejzjevnější a&nbsp;záměrně urážlivý výsměch. Ale „humánní“ Andrej Semjonovič připisoval vinu na&nbsp;duševním stavu Petra Petroviče včerejšímu rozchodu s&nbsp;Duněčkou a&nbsp;hořel touhou co&nbsp;nejdříve o&nbsp;tom tématu začít: chtěl k&nbsp;němu říct leccos pokrokového a&nbsp;propagačního, co&nbsp;by&nbsp;mohlo jeho ctihodného přítele utěšit a&nbsp;„nepochybně“ i&nbsp;prospět jeho dalšímu růstu.</span></p>
          <p class="chunk" data-nb-ref-number="10" data-nb-words="16" data-nb-chars="105"><span class="idea" data-nb-ref-number="10" id="idea10" data-nb-words="16" data-nb-chars="105">„Jakou to&nbsp;tam chystá smuteční hostinu ta… vdova?“ přerušil ho&nbsp;náhle Lužin právě na&nbsp;nejzajímavějším místě.</span></p>
          <p class="chunk" data-nb-ref-number="11" data-nb-words="39" data-nb-chars="209"><span class="idea" data-nb-ref-number="11" id="idea11" data-nb-words="39" data-nb-chars="209">„Jako byste nevěděl, oč&nbsp;jde. Včera jsem s&nbsp;vámi přece o&nbsp;tom tématu hovořil a&nbsp;seznamoval jsem vás se&nbsp;svým názorem na&nbsp;všechny tyhle obřady… A&nbsp;vás, jak jsem slyšel, také pozvala. Sám jste s&nbsp;ní přece včera mluvil…“</span></p>
          <p class="chunk" data-nb-ref-number="12" data-nb-words="113" data-nb-chars="662"><span class="idea" data-nb-ref-number="12" id="idea12" data-nb-words="113" data-nb-chars="662">„Opravdu jsem se&nbsp;nenadál, že&nbsp;ta&nbsp;hloupá ubožačka vyhodí na&nbsp;hostinu všecky peníze, které dostala od&nbsp;toho druhého hlupáka… od&nbsp;Raskolnikova. Až&nbsp;jsem se&nbsp;před chvílí musel divit, když jsem tudy šel&nbsp;– takové přípravy, a&nbsp;těch vín! Je&nbsp;pozváno bůhvíkolik lidí, kdovíco to&nbsp;má&nbsp;znamenat!“ vyzvídal dále Lužin, jako by&nbsp;ten rozhovor udržoval s&nbsp;nějakým záměrem. „Cože? Říkáte, že&nbsp;jsem pozván i&nbsp;já?“ dodal náhle a&nbsp;zvedl hlavu. „A&nbsp;kdypak? Nevzpomínám si, prosím. Stejně bych tam nešel. Co&nbsp;bych tam dělal? Včera jsem s&nbsp;ní jen mimochodem prohodil pár slov o&nbsp;tom, že&nbsp;by&nbsp;jako chudá vdova po&nbsp;úředníkovi mohla obdržet roční gáži ve&nbsp;formě jednorázové podpory. Snad mě&nbsp;nezve proto, haha!“</span></p>
          <p class="chunk" data-nb-ref-number="13" data-nb-words="6" data-nb-chars="42"><span class="idea" data-nb-ref-number="13" id="idea13" data-nb-words="6" data-nb-chars="42">„Já také nemíním jít,“ řekl Lebezjatnikov.</span></p>
          <p class="chunk" data-nb-ref-number="14" data-nb-words="13" data-nb-chars="84"><span class="idea" data-nb-ref-number="14" id="idea14" data-nb-words="13" data-nb-chars="84">„To bych řekl! Vždyť jste ji&nbsp;vlastnoručně ztloukl! Chápu, že&nbsp;se&nbsp;žinýrujete, hahaha!“</span></p>
          <p class="chunk" data-nb-ref-number="15" data-nb-words="9" data-nb-chars="68"><span class="idea" data-nb-ref-number="15" id="idea15" data-nb-words="9" data-nb-chars="68">„Kdo koho vlastnoručně ztloukl?“ vyletěl Lebezjatnikov a&nbsp;celý zrudl.</span></p>
          <p class="chunk" data-nb-ref-number="16" data-nb-words="28" data-nb-chars="175"><span class="idea" data-nb-ref-number="16" id="idea16" data-nb-words="28" data-nb-chars="175">„Ale vy&nbsp;přece, Katěrinu Ivanovnu přece, je&nbsp;tomu asi měsíc! Včera jsem se&nbsp;to, prosím, doslechl… Kdepak zůstaly vaše zásady…! V&nbsp;ženské otázce jste tedy hanebně zklamal, hahaha!“</span></p>
          <p class="chunk" data-nb-ref-number="17" data-nb-words="11" data-nb-chars="66"><span class="idea" data-nb-ref-number="17" id="idea17" data-nb-words="11" data-nb-chars="66">A&nbsp;Petr Petrovič, jako by&nbsp;pookřál, znova začal cvakat na&nbsp;počitadle.</span></p>
          <p class="chunk" data-nb-ref-number="18" data-nb-words="91" data-nb-chars="513"><span class="idea" data-nb-ref-number="18" id="idea18" data-nb-words="91" data-nb-chars="513">„To všecko jsou nesmysly a&nbsp;pomluvy!“ vybuchl Lebezjatnikov, který se&nbsp;přímo děsil každé zmínky o&nbsp;té příhodě. „Tak to&nbsp;vůbec nebylo. Bylo to&nbsp;docela jinak… Překroutili vám to, klevetníci! Tehdy jsem se&nbsp;jen bránil. To&nbsp;ona se&nbsp;na&nbsp;mne vrhla, že&nbsp;mi&nbsp;vyškrábe oči. Celé licousy mi&nbsp;vyškubala… Každý člověk má&nbsp;doufám právo hájit svou osobu. Mimoto nikomu nedovolím, aby na&nbsp;mně páchal násilí… Zásadně ne. To&nbsp;už&nbsp;by&nbsp;byla skoro tyranie. Co&nbsp;jsem měl dělat&nbsp;– měl jsem si&nbsp;to&nbsp;nechat líbit? Neudělal jsem víc, než že&nbsp;jsem ji&nbsp;odstrčil.“</span></p>
          <p class="chunk" data-nb-ref-number="19" data-nb-words="6" data-nb-chars="42"><span class="idea" data-nb-ref-number="19" id="idea19" data-nb-words="6" data-nb-chars="42">„Hehehe!“ pošklíbal se&nbsp;dál jedovatě Lužin.</span></p>
          <p class="chunk" data-nb-ref-number="20" data-nb-words="157" data-nb-chars="913"><span class="idea" data-nb-ref-number="20" id="idea20" data-nb-words="157" data-nb-chars="913">„To vy&nbsp;mě&nbsp;tak dráždíte, protože jste sám rozčilený a&nbsp;navztekaný… Ale tohle je&nbsp;nesmysl a&nbsp;s&nbsp;ženskou otázkou to&nbsp;nemá vůbec nic společného! Díváte se&nbsp;na&nbsp;to&nbsp;špatně. Já&nbsp;se&nbsp;dokonce klonil k&nbsp;názoru, je-li jednou uznáno, že&nbsp;se&nbsp;žena muži vyrovná ve&nbsp;všem, dokonce i&nbsp;v&nbsp;síle (jak už&nbsp;se&nbsp;také tvrdí), tak by&nbsp;měla být rovnost i&nbsp;v&nbsp;tomhle. Pak jsem ovšem uvážil, že&nbsp;takový problém je&nbsp;vlastně nemístný, protože i&nbsp;rvačky jsou nemístné a&nbsp;v&nbsp;budoucí společnosti nemyslitelné…, a&nbsp;že je&nbsp;jistě podivné usilovat o&nbsp;rovnost ve&nbsp;rvaní. Tak hloupý nejsem…, ačkoliv rvačka ostatně je… totiž pak nebude, ale zatím ještě je… Fuj, zatraceně. Vy&nbsp;člověka popletete! Jestliže se&nbsp;té&nbsp;smuteční hostiny nechci zúčastnit, není to&nbsp;kvůli té&nbsp;nepříjemnosti. Nepůjdu tam prostě ze&nbsp;zásady, abych nepodporoval odporný předsudek smutečních slavností, tak je&nbsp;to! Ale klidně bych jít mohl, jen tak pro legraci… Škoda jen, že&nbsp;tam nebude žádný pop. To&nbsp;bych určitě šel.“</span></p>
          <p class="chunk" data-nb-ref-number="21" data-nb-words="19" data-nb-chars="98"><span class="idea" data-nb-ref-number="21" id="idea21" data-nb-words="19" data-nb-chars="98">„To znamená sednout k&nbsp;cizímu talíři a&nbsp;hned na&nbsp;něj plivnout a&nbsp;na ty, kdo vás pozvali, také. Viďte?“</span></p>
          <p class="chunk" data-nb-ref-number="22" data-nb-words="236" data-nb-chars="1379"><span class="idea" data-nb-ref-number="22" id="idea22" data-nb-words="236" data-nb-chars="1379">„Vůbec ne&nbsp;plivnout, nýbrž protestovat. V&nbsp;zájmu dobré věci. Nepřímo tím mohu přispět k&nbsp;pokroku a&nbsp;k&nbsp;propagandě. Každý člověk je&nbsp;povinen propagovat pokrokové názory, a&nbsp;čím radikálněji, tím možná účinněji. Mohu tak zasít myšlenku, zrno… Z&nbsp;toho zrna vzklíčí fakt. Čímpak je&nbsp;urazím? Nejdříve se&nbsp;urazí, ale pak sami uvidí, že&nbsp;jsem jim prospěl. U&nbsp;nás například odsuzovali Těrebjevovou (tu, co&nbsp;je&nbsp;teď v&nbsp;komuně) za&nbsp;to, že&nbsp;když odešla z&nbsp;domova a… šla k&nbsp;muži, napsala otci a&nbsp;matce, že&nbsp;nechce žít v&nbsp;předsudcích a&nbsp;uzavírá občanský sňatek. Že&nbsp;prý to&nbsp;od&nbsp;ní&nbsp;bylo příliš hrubé, takhle se&nbsp;chovat k&nbsp;rodičům, že&nbsp;mohla být šetrnější a&nbsp;napsat to&nbsp;mírněji. Ale podle mého názoru je&nbsp;to&nbsp;holý nesmysl a&nbsp;naprosto nebylo třeba psát něco mírněji, naopak, naopak, takhle se&nbsp;právě má&nbsp;protestovat. Jako třeba Varencová, ta&nbsp;byla s&nbsp;mužem sedm let, dvě děti nechala, a&nbsp;přece skoncovala s&nbsp;mužem rázně dopisem: <em>Dospěla jsem k&nbsp;přesvědčení, že&nbsp;s&nbsp;Vámi nemohu být šťastna. Nikdy Vám neodpustím, že&nbsp;jste mě&nbsp;klamal, protože jste mi&nbsp;zatajil, že&nbsp;existuje ještě jiné společenské zřízení, a&nbsp;to v&nbsp;komunách. Dověděla jsem se&nbsp;to&nbsp;nedávno od&nbsp;jistého velmi laskavého člověka, kterému jsem se&nbsp;také oddala, a&nbsp;s&nbsp;ním zakládám komunu. Říkám Vám to&nbsp;přímo, protože pokládám za&nbsp;nečestné Vás klamat. Mějte se&nbsp;jak chcete! Nedoufejte, že&nbsp;mě&nbsp;přemluvíte k&nbsp;návratu, jste příliš zaostalý. Přeju Vám hodně štěstí!</em> Takhle se&nbsp;mají psát podobné dopisy!“</span></p>
          <p class="chunk" data-nb-ref-number="23" data-nb-words="15" data-nb-chars="87"><span class="idea" data-nb-ref-number="23" id="idea23" data-nb-words="15" data-nb-chars="87">„Není ta&nbsp;Těrebjevová ta, o&nbsp;které jste tehdy říkal, že&nbsp;už&nbsp;je&nbsp;potřetí občansky provdána?“</span></p>
          <p class="chunk" data-nb-ref-number="24" data-nb-words="76" data-nb-chars="423"><span class="idea" data-nb-ref-number="24" id="idea24" data-nb-words="76" data-nb-chars="423">„Když se&nbsp;to&nbsp;tak vezme, tak teprve podruhé! Ale i&nbsp;kdyby počtvrté a&nbsp;třeba popatnácté, je&nbsp;to&nbsp;pořád nesmysl! A&nbsp;jestliže jsem kdy litoval, že&nbsp;mi&nbsp;umřel otec a&nbsp;matka, tak určitě teď. Už&nbsp;několikrát jsem dokonce snil o&nbsp;tom, jak bych je&nbsp;dohřál protestem, kdyby ještě žili! Schválně bych provedl takovou věc… Co&nbsp;je&nbsp;proti tomu nějaký ztracený syn, fí! Já&nbsp;bych jim ukázal! Ti&nbsp;by&nbsp;vyvalovali oči! Opravdu věčná škoda, že&nbsp;už&nbsp;nikoho nemám!“</span></p>
          <p class="chunk" data-nb-ref-number="25" data-nb-words="36" data-nb-chars="205"><span class="idea" data-nb-ref-number="25" id="idea25" data-nb-words="36" data-nb-chars="205">„Aby mohl vyvalovat oči! Hehehe! Ale prosím, jak je&nbsp;libo,“ skočil mu&nbsp;do&nbsp;řeči Lužin. „Řekněte mi&nbsp;jen: znáte přece dceru toho nebožtíka, takovou droboučkou! To, co&nbsp;se&nbsp;o&nbsp;ní říká, je&nbsp;přece dočista pravda, ne?“</span></p>
          <p class="chunk" data-nb-ref-number="26" data-nb-words="112" data-nb-chars="720"><span class="idea" data-nb-ref-number="26" id="idea26" data-nb-words="112" data-nb-chars="720">„A&nbsp;co na&nbsp;tom? Podle mě, totiž podle mého osobního názoru, to&nbsp;je&nbsp;nejnormálnější postavení ženy. A&nbsp;proč ne? Totiž, <em>distinguons!</em><sup id="fnref:1"><a href="#fn:1" class="footnote-ref" role="doc-noteref">1</a></sup> V&nbsp;dnešní společnosti ovšem příliš normální není, protože je&nbsp;vynucené, ale v&nbsp;budoucí bude naprosto normální, protože bude svobodné. Ostatně i&nbsp;teď na&nbsp;to&nbsp;měla právo: třela bídu a&nbsp;tohle byl její fond, abych tak řekl kapitál, kterým mohla plným právem disponovat. V&nbsp;budoucí společnosti samozřejmě nebude žádné fondy potřebovat, její úloha však dostane jiný smysl, bude zdůvodněna esteticky a&nbsp;racionálně. A&nbsp;pokud jde konkrétně o&nbsp;Sofju Semjonovnu, vidím dnes v&nbsp;jejím jednání energický zosobněný protest proti společenskému zřízení a&nbsp;hluboce si&nbsp;jí&nbsp;proto vážím, dokonce se&nbsp;raduji, kdykoliv ji&nbsp;spatřím!“</span></p>
          <p class="chunk" data-nb-ref-number="27" data-nb-words="17" data-nb-chars="86"><span class="idea" data-nb-ref-number="27" id="idea27" data-nb-words="17" data-nb-chars="86">„A&nbsp;já zas slyšel, že&nbsp;zrovna vy&nbsp;jste se&nbsp;nejvíc přičinil o&nbsp;to, že&nbsp;ji&nbsp;odsud vystrnadili!“</span></p>
          <p class="chunk" data-nb-ref-number="28" data-nb-words="4" data-nb-chars="33"><span class="idea" data-nb-ref-number="28" id="idea28" data-nb-words="4" data-nb-chars="33">Lebezjatnikov se&nbsp;přímo rozčertil.</span></p>
          <p class="chunk" data-nb-ref-number="29" data-nb-words="64" data-nb-chars="388"><span class="idea" data-nb-ref-number="29" id="idea29" data-nb-words="64" data-nb-chars="388">„Další pomluva!“ křičel. „Bylo to&nbsp;docela jinak! Tohle už&nbsp;teprve není pravda! To&nbsp;všecko si&nbsp;tehdy vymyslela Katěrina Ivanovna, protože zhola nic nepochopila! A&nbsp;vůbec jsem k&nbsp;Sofje Semjonovně nedolézal! Já&nbsp;ji&nbsp;čistě jen vzdělával, a&nbsp;naprosto nezištně, snažil jsem se&nbsp;v&nbsp;ní probudit protest… Šlo mi&nbsp;jen a&nbsp;jen o&nbsp;protest a&nbsp;vůbec, Sofja Semjonovna tady nemohla bydlet už&nbsp;z&nbsp;čistě soukromých důvodů!“</span></p>
          <p class="chunk" data-nb-ref-number="30" data-nb-words="6" data-nb-chars="30"><span class="idea" data-nb-ref-number="30" id="idea30" data-nb-words="6" data-nb-chars="30">„Zval jste ji&nbsp;také do&nbsp;komuny?“</span></p>
          <p class="chunk" data-nb-ref-number="31" data-nb-words="171" data-nb-chars="1042"><span class="idea" data-nb-ref-number="31" id="idea31" data-nb-words="171" data-nb-chars="1042">„Děláte pořád vtipy, ale velmi ubohé, když dovolíte! Nechápete zhola nic! V&nbsp;komuně takové dívky neexistují. Komuna se&nbsp;zřizuje právě proto, aby takové úlohy neexistovaly. V&nbsp;komuně dostane ta&nbsp;úloha úplně jiný smysl, než má&nbsp;teď&nbsp;– a&nbsp;to, co&nbsp;je&nbsp;teď absurdní, bude pak rozumné, to, co&nbsp;je&nbsp;za&nbsp;dnešních podmínek nepřirozené, bude pak naprosto přirozené. Všecko záleží na&nbsp;tom, v&nbsp;jakých podmínkách a&nbsp;v&nbsp;jakém prostředí člověk žije. Prostředí je&nbsp;rozhodující, člověk sám nic neznamená. A&nbsp;to, že&nbsp;se&nbsp;Sofjou Semjonovnou dodnes dobře vycházím, vám může být důkazem, že&nbsp;mě&nbsp;nikdy nepokládala za&nbsp;svého nepřítele a&nbsp;že jsem ji&nbsp;ničím neurazil. Ano! Lákám ji&nbsp;nyní do&nbsp;komuny, avšak na&nbsp;úplně, ale úplně jiných základech! Co&nbsp;je&nbsp;na&nbsp;tom k&nbsp;smíchu! Chceme si&nbsp;založit svou vlastní, zvláštní komunu, ale na&nbsp;širších základech, než byly dřívější. Během času jsme názorově vyspěli. Naše stanovisko je&nbsp;odmítavější! Kdyby vstal z&nbsp;mrtvých Dobroljubov, pěkně bych se&nbsp;s&nbsp;ním chytl! A&nbsp;Bělinského bych dal zavřít! Ale zatím dál vychovávám Sofju Semjonovnu. Má&nbsp;krásnou, překrásnou povahu!“</span></p>
          <p class="chunk" data-nb-ref-number="32" data-nb-words="8" data-nb-chars="48"><span class="idea" data-nb-ref-number="32" id="idea32" data-nb-words="8" data-nb-chars="48">„A&nbsp;vy té&nbsp;překrásné povahy využíváte, což? Hehe!“</span></p>
          <p class="chunk" data-nb-ref-number="33" data-nb-words="5" data-nb-chars="27"><span class="idea" data-nb-ref-number="33" id="idea33" data-nb-words="5" data-nb-chars="27">„Ne, ne! Vůbec ne! Naopak!“</span></p>
          <p class="chunk" data-nb-ref-number="34" data-nb-words="8" data-nb-chars="54"><span class="idea" data-nb-ref-number="34" id="idea34" data-nb-words="8" data-nb-chars="54">„Neříkejte, dokonce naopak! Hehehe! Vy&nbsp;jste tomu dal!“</span></p>
          <p class="chunk" data-nb-ref-number="35" data-nb-words="30" data-nb-chars="151"><span class="idea" data-nb-ref-number="35" id="idea35" data-nb-words="30" data-nb-chars="151">„Ale věřte mi&nbsp;to! A&nbsp;pročpak bych to&nbsp;před vámi tajil, prosím vás! Naopak, sám se&nbsp;tomu až&nbsp;divím&nbsp;– ke&nbsp;mně se&nbsp;chová až&nbsp;nápadně panensky ostýchavě a&nbsp;plaše!“</span></p>
          <p class="chunk" data-nb-ref-number="36" data-nb-words="14" data-nb-chars="88"><span class="idea" data-nb-ref-number="36" id="idea36" data-nb-words="14" data-nb-chars="88">„A&nbsp;vy ji&nbsp;samozřejmě vychováváte… hehe! Dokazujete jí, že&nbsp;všechen ten ostych je&nbsp;nesmysl?“</span></p>
          <p class="chunk" data-nb-ref-number="37" data-nb-words="124" data-nb-chars="714"><span class="idea" data-nb-ref-number="37" id="idea37" data-nb-words="124" data-nb-chars="714">„Vůbec ne! Vůbec ne! Ach, jak hrubě, a&nbsp;dokonce, s&nbsp;prominutím, hloupě chápete slovo výchova! Vůbec nic nechápete! Ach bože, jak jste ještě… nezralý! My&nbsp;usilujeme o&nbsp;osvobození ženy, a&nbsp;vám jde pořád jen o&nbsp;jedno… Opomíjím čistotu a&nbsp;ženskou ostýchavost jako věci samy o&nbsp;sobě zbytečné, které jsou dokonce pouhý předsudek, ale uznávám, naprosto uznávám, že&nbsp;se&nbsp;ke&nbsp;mně chová panensky, protože tato věc plně záleží na&nbsp;její vůli, je&nbsp;to&nbsp;výhradně její právo. Samozřejmě, kdyby mi&nbsp;sama řekla: chci tě, pokládal bych to&nbsp;za&nbsp;velký úspěch, protože to&nbsp;děvče se&nbsp;mi&nbsp;velmi líbí. Ale teď, teď je&nbsp;alespoň nabíledni, že&nbsp;s&nbsp;ní nikdy nikdo nejednal jemněji než já, že&nbsp;nikdo tak nerespektoval její důstojnost…, a&nbsp;tak čekám a&nbsp;doufám&nbsp;– nic víc!“</span></p>
          <p class="chunk" data-nb-ref-number="38" data-nb-words="13" data-nb-chars="75"><span class="idea" data-nb-ref-number="38" id="idea38" data-nb-words="13" data-nb-chars="75">„Kdybyste jí&nbsp;raději něco daroval. Vsadím se, že&nbsp;jste na&nbsp;to&nbsp;ani nepomyslel.“</span></p>
          <p class="chunk" data-nb-ref-number="39" data-nb-words="169" data-nb-chars="1043"><span class="idea" data-nb-ref-number="39" id="idea39" data-nb-words="169" data-nb-chars="1043">„Říkám vám, že&nbsp;zhola nic nechápete! Její situace je&nbsp;ovšem taková, ale tady běží o&nbsp;něco jiného! O&nbsp;něco docela jiného! Vy&nbsp;jí&nbsp;zkrátka opovrhujete. Vidíte nějaký fakt, který omylem pokládáte za&nbsp;opovrženíhodný, a&nbsp;hned odmítáte humánní vztah k&nbsp;takovému člověku. Ale kdybyste věděl, jaká to&nbsp;je&nbsp;povaha! Jenom mě&nbsp;velmi zlobí, že&nbsp;v&nbsp;poslední době vlastně docela přestala číst a&nbsp;už si&nbsp;ode mne vůbec nepůjčuje knihy. Ale dříve si&nbsp;půjčovala. A&nbsp;také je&nbsp;škoda, že&nbsp;při vší své energii a&nbsp;při všem odhodlání protestovat, které už&nbsp;jednou dokázala, není pořád ještě dost samostatná, a&nbsp;abych tak řekl, nezávislá, stanovisko nemá natolik odmítavé, aby se&nbsp;mohla úplně zbavit některých předsudků a… hloupostí. Přesto výborně chápe některé problémy. Skvěle například pochopila otázku líbání rukou, totiž že&nbsp;muž ženu uráží a&nbsp;ponižuje, když jí&nbsp;líbá ruku. O&nbsp;té otázce jsme v&nbsp;našem kroužku diskutovali a&nbsp;hned jsem ji&nbsp;s&nbsp;tím obeznámil. O&nbsp;dělnických sdruženích ve&nbsp;Francii také poslouchala pozorně. Nyní jí&nbsp;vysvětluji otázku volného vcházení do&nbsp;místnosti v&nbsp;příští společnosti.“</span></p>
          <p class="chunk" data-nb-ref-number="40" data-nb-words="5" data-nb-chars="22"><span class="idea" data-nb-ref-number="40" id="idea40" data-nb-words="5" data-nb-chars="22">„Co je&nbsp;to&nbsp;za&nbsp;novinku?“</span></p>
          <p class="chunk" data-nb-ref-number="41" data-nb-words="32" data-nb-chars="173"><span class="idea" data-nb-ref-number="41" id="idea41" data-nb-words="32" data-nb-chars="173">„V&nbsp;poslední době se&nbsp;diskutovalo o&nbsp;problému, zda má&nbsp;člen komuny právo vcházet do&nbsp;místnosti k&nbsp;jinému členu, ať&nbsp;k&nbsp;ženě či&nbsp;k&nbsp;muži, v&nbsp;kteroukoliv dobu, a&nbsp;bylo rozhodnuto, že&nbsp;má…“</span></p>
          <p class="chunk" data-nb-ref-number="42" data-nb-words="12" data-nb-chars="73"><span class="idea" data-nb-ref-number="42" id="idea42" data-nb-words="12" data-nb-chars="73">„A&nbsp;co když dotyčný nebo dotyčná právě konají své nezbytné potřeby, hehe?“</span></p>
          <p class="chunk" data-nb-ref-number="43" data-nb-words="4" data-nb-chars="32"><span class="idea" data-nb-ref-number="43" id="idea43" data-nb-words="4" data-nb-chars="32">Lebezjatnikov se&nbsp;skoro rozlítil.</span></p>
          <p class="chunk" data-nb-ref-number="44" data-nb-words="157" data-nb-chars="940"><span class="idea" data-nb-ref-number="44" id="idea44" data-nb-words="157" data-nb-chars="940">„Přestaňte už&nbsp;konečně s&nbsp;těmi svými zatracenými potřebami‘!“ vzplanul rozhořčeně. „Fuj, ukousal bych se&nbsp;zlostí, že&nbsp;jsem se&nbsp;vám tehdy, když jsem vám celý systém vysvětloval, předčasně zmínil o&nbsp;těch zatracených potřebách! K&nbsp;čertu! To&nbsp;je&nbsp;kámen úrazu pro všechny lidi jako vy, ba&nbsp;co&nbsp;hůř&nbsp;– ohánějí se&nbsp;tím do&nbsp;omrzení ještě dřív, než vědí, oč&nbsp;vlastně jde! Jako by&nbsp;měli bůhvíjakou pravdu! Jako by&nbsp;se&nbsp;měli čím chlubit! Fuj! Co&nbsp;jsem se&nbsp;naříkal, že&nbsp;tenhle problém se&nbsp;nemá vykládat nováčkům jinak než docela nakonec, když už&nbsp;v&nbsp;systém věří a&nbsp;když už&nbsp;je&nbsp;člověk vychován a&nbsp;obrácen. A&nbsp;co, prosím vás, co&nbsp;tak potupného a&nbsp;opovrženíhodného vidíte třeba na&nbsp;žumpách? Já&nbsp;první, já&nbsp;první jsem ochoten vyčistit jakoukoliv žumpu! Zde nemůže být řeči o&nbsp;nějaké obětavosti. Jde prostě o&nbsp;práci, o&nbsp;blahodárnou, společensky prospěšnou činnost, která se&nbsp;vyrovná každé jiné a&nbsp;rozhodně pak stojí mnohem výš než činnost nějakého Raffaela nebo Puškina, protože je&nbsp;užitečnější!“</span></p>
          <p class="chunk" data-nb-ref-number="45" data-nb-words="4" data-nb-chars="41"><span class="idea" data-nb-ref-number="45" id="idea45" data-nb-words="4" data-nb-chars="41">„A&nbsp;ušlechtilejší, ušlechtilejší, hehehe!“</span></p>
          <p class="chunk" data-nb-ref-number="46" data-nb-words="52" data-nb-chars="349"><span class="idea" data-nb-ref-number="46" id="idea46" data-nb-words="52" data-nb-chars="349">„Co to&nbsp;znamená ušlechtilejší? Nechápu takové termíny, pokud se&nbsp;vztahují na&nbsp;lidskou činnost. Ušlechtilejší, šlechetnější&nbsp;– to&nbsp;všecko je&nbsp;nesmyslné a&nbsp;nechutné, to&nbsp;všecko vyjadřuje jen staré předsudky, které odsuzuji! Všecko, co&nbsp;je&nbsp;lidstvu <em>prospěšné</em>, je&nbsp;i&nbsp;ušlechtilé. Úplně chápu jen jediné slovo: <em>prospěšnost!</em> Chichtejte se, jak chcete, ale je&nbsp;to&nbsp;tak!“</span></p>
          <p class="chunk" data-nb-ref-number="47" data-nb-words="66" data-nb-chars="408"><span class="idea" data-nb-ref-number="47" id="idea47" data-nb-words="66" data-nb-chars="408">Lužin se&nbsp;náramně bavil. Peníze už&nbsp;spočetl a&nbsp;teď je&nbsp;schoval. Ostat­ně část jich bůhvíproč nechal ležet na&nbsp;stole. Tato „otázka čištění žump“ se&nbsp;stala přes všechnu svou nechutnost už&nbsp;několikrát jablkem sváru mezi Petrem Petrovičem a&nbsp;jeho mladým přítelem. Všechna hloupost tkvěla v&nbsp;tom, že&nbsp;Andrej Semjonovič se&nbsp;doopravdy zlobil. A&nbsp;Lužin si&nbsp;tím zas ulevoval a&nbsp;v&nbsp;té chvíli měl hroznou chuť Lebezjatnikova pozlobit.</span></p>
          <p class="chunk" data-nb-ref-number="48" data-nb-words="46" data-nb-chars="302"><span class="idea" data-nb-ref-number="48" id="idea48" data-nb-words="46" data-nb-chars="302">„To ten včerejší nezdar vás tak rozlítil a&nbsp;popudil,“ vybuchl posléze Lebezjatnikov, který se&nbsp;jinak přes všechnu svou „nezávislost“ a&nbsp;přes všechny své „protesty“ nejčastěji neodvažoval Petru Petroviči oponovat a&nbsp;vůbec se&nbsp;k&nbsp;němu stále ještě choval s&nbsp;jakousi uctivostí, kterou si&nbsp;navykl v&nbsp;minulých letech.</span></p>
          <p class="chunk" data-nb-ref-number="49" data-nb-words="61" data-nb-chars="353"><span class="idea" data-nb-ref-number="49" id="idea49" data-nb-words="61" data-nb-chars="353">„Řekněte mi&nbsp;raději,“ skočil mu&nbsp;povýšeně a&nbsp;popuzeně do&nbsp;řeči Lužin, „jestli můžete, nebo lépe řečeno jestli jste skutečně natolik zadobře s&nbsp;výše zmíněnou mladou osůbkou, že&nbsp;ji&nbsp;můžete požádat, aby hned teď na&nbsp;okamžik zaskočila sem ke&nbsp;mně? Mám dojem, že&nbsp;se&nbsp;tam už&nbsp;vrátili ze&nbsp;hřbitova… Slyším nějaký ruch… Rád bych si&nbsp;s&nbsp;ní ještě promluvil mezi čtyřma očima.“</span></p>
          <p class="chunk" data-nb-ref-number="50" data-nb-words="6" data-nb-chars="45"><span class="idea" data-nb-ref-number="50" id="idea50" data-nb-words="6" data-nb-chars="45">„A&nbsp;pročpak?“ zeptal se&nbsp;udiveně Lebezjatnikov.</span></p>
          <p class="chunk" data-nb-ref-number="51" data-nb-words="37" data-nb-chars="217"><span class="idea" data-nb-ref-number="51" id="idea51" data-nb-words="37" data-nb-chars="217">„Prostě bych rád, prosím. Co&nbsp;nevidět odtud odjedu, a&nbsp;proto bych jí&nbsp;rád dal na&nbsp;srozuměnou… Ostatně, snad bude lépe, když tu&nbsp;během naší rozmluvy zůstanete s&nbsp;námi. Ano, tím lépe. Nebo si&nbsp;nakonec ještě bůhvíco pomyslíte.“</span></p>
          <p class="chunk" data-nb-ref-number="52" data-nb-words="29" data-nb-chars="166"><span class="idea" data-nb-ref-number="52" id="idea52" data-nb-words="29" data-nb-chars="166">„Nic si&nbsp;nepomyslím… Zeptal jsem se&nbsp;jen tak, a&nbsp;jestliže jí&nbsp;něco chcete, není nic snazšího než ji&nbsp;zavolat. Hned tam doběhnu. Ale já&nbsp;vám překážet nebudu, buďte ujištěn.“</span></p>
          <p class="chunk" data-nb-ref-number="53" data-nb-words="146" data-nb-chars="896"><span class="idea" data-nb-ref-number="53" id="idea53" data-nb-words="146" data-nb-chars="896">Asi za&nbsp;pět minut Lebezjatnikov skutečně přivedl Soněčku. Vstoupila celá užaslá a&nbsp;jako obyčejně ustrašená. Při podobných příležitostech se&nbsp;chovala vždy velmi nesměle a&nbsp;měla úplnou hrůzu z&nbsp;nových lidí a&nbsp;nových známostí, které jí&nbsp;naháněly strach už&nbsp;dříve, už&nbsp;od&nbsp;dětství, a&nbsp;nyní tím spíše… Lužin ji&nbsp;přivítal „co nejjemněji“, avšak se&nbsp;špetkou familiárnosti, která se&nbsp;podle jeho mínění ostatně slušela u&nbsp;takového váženého a&nbsp;usedlého člověka, jako byl on, ve&nbsp;vztahu k&nbsp;tak mladé a&nbsp;v&nbsp;jistém smyslu <em>přitažlivé</em> osůbce. Pospíšil, aby ji&nbsp;„povzbudil“, a&nbsp;posadil ji&nbsp;ke&nbsp;stolu proti sobě. Soňa si&nbsp;sedla a&nbsp;obhlédla světnici, Lebezjatnikova, peníze ležící na&nbsp;stole a&nbsp;pak náhle znova upřela oči na&nbsp;Petra Petroviče a&nbsp;už je&nbsp;z&nbsp;něho nespustila, jako by&nbsp;je&nbsp;k&nbsp;němu měla přikované. Lebezjatnikov zamířil ven z&nbsp;místnosti, ale Petr Petrovič vstal, pokynem ruky naznačil Soně, aby seděla, a&nbsp;zastavil Lebezjatnikova ve&nbsp;dveřích.</span></p>
          <p class="chunk" data-nb-ref-number="54" data-nb-words="10" data-nb-chars="58"><span class="idea" data-nb-ref-number="54" id="idea54" data-nb-words="10" data-nb-chars="58">„Ten Raskolnikov už&nbsp;tam je? Přišel?“ zeptal se&nbsp;ho&nbsp;potichu.</span></p>
          <p class="chunk" data-nb-ref-number="55" data-nb-words="13" data-nb-chars="74"><span class="idea" data-nb-ref-number="55" id="idea55" data-nb-words="13" data-nb-chars="74">„Raskolnikov? Je. A&nbsp;proč? Ano, je&nbsp;tam. Právě přišel, viděl jsem ho… Proč?“</span></p>
          <p class="chunk" data-nb-ref-number="56" data-nb-words="37" data-nb-chars="207"><span class="idea" data-nb-ref-number="56" id="idea56" data-nb-words="37" data-nb-chars="207">„V&nbsp;tom případě vás zvlášť snažně prosím, abyste zde zůstal a&nbsp;nenechával mě&nbsp;o&nbsp;samotě s&nbsp;tím… děvčetem. Nejde o&nbsp;nic, ale udělají z&nbsp;toho bůhvíco. Nechci, aby to&nbsp;Raskolnikov donesl <em>tam</em>… Chápete, co&nbsp;mám na&nbsp;mysli?“</span></p>
          <p class="chunk" data-nb-ref-number="57" data-nb-words="50" data-nb-chars="285"><span class="idea" data-nb-ref-number="57" id="idea57" data-nb-words="50" data-nb-chars="285">„Ano, chápu, už&nbsp;chápu!“ dovtípil se&nbsp;náhle Lebezjatnikov. „Ano, na&nbsp;to&nbsp;máte právo… Podle mého názoru sice zacházíte ve&nbsp;svých obavách trochu daleko, ale… přesto na&nbsp;to&nbsp;máte právo. Já&nbsp;tedy s&nbsp;dovolením zůstanu. Postavím se&nbsp;tady u&nbsp;okna a&nbsp;nebudu vás rušit… Podle mého názoru na&nbsp;to&nbsp;máte právo…“</span></p>
          <p class="chunk" data-nb-ref-number="58" data-nb-words="41" data-nb-chars="226"><span class="idea" data-nb-ref-number="58" id="idea58" data-nb-words="41" data-nb-chars="226">Lužin se&nbsp;vrátil, posadil se&nbsp;na&nbsp;divan proti Soně, pozorně se&nbsp;na&nbsp;ni&nbsp;zadíval a&nbsp;náhle se&nbsp;zatvářil nadmíru vážně, ba&nbsp;až&nbsp;trochu přísně, jako by&nbsp;chtěl říct: A&nbsp;ty si&nbsp;taky nic nemysli, velevážená! Soňa nevěděla, kam se&nbsp;rozpaky podívat.</span></p>
          <p class="chunk" data-nb-ref-number="59" data-nb-words="36" data-nb-chars="228"><span class="idea" data-nb-ref-number="59" id="idea59" data-nb-words="36" data-nb-chars="228">„Za prvé mě, prosím, Sofjo Semjonovno, omluvte u&nbsp;vaší ctěné paní matinky… Pardon, je&nbsp;to&nbsp;tak? Katěrina Ivanovna je&nbsp;vám přece druhou matkou?“ začal Lužin důstojně, ale přitom dost laskavě. Bylo vidět, že&nbsp;má&nbsp;nejpřátelštější úmysly.</span></p>
          <p class="chunk" data-nb-ref-number="60" data-nb-words="8" data-nb-chars="61"><span class="idea" data-nb-ref-number="60" id="idea60" data-nb-words="8" data-nb-chars="61">„Ano, prosím, druhou matkou,“ odpověděla chvatně a&nbsp;ustrašeně.</span></p>
          <p class="chunk" data-nb-ref-number="61" data-nb-words="38" data-nb-chars="210"><span class="idea" data-nb-ref-number="61" id="idea61" data-nb-words="38" data-nb-chars="210">„Tak mě&nbsp;tedy u&nbsp;ní, prosím, omluvte, že&nbsp;z&nbsp;příčin, které na&nbsp;mně nezávisí, budu nucen chybět a&nbsp;nepřijdu k&nbsp;vám na&nbsp;lívance… totiž na&nbsp;smuteční hostinu, přestože se&nbsp;mi&nbsp;od&nbsp;vaší paní matinky dostalo tak milého pozvání.“</span></p>
          <p class="chunk" data-nb-ref-number="62" data-nb-words="8" data-nb-chars="60"><span class="idea" data-nb-ref-number="62" id="idea62" data-nb-words="8" data-nb-chars="60">„Dobře, prosím, hned to&nbsp;vyřídím!“ vyskočila chvatně Soněčka.</span></p>
          <p class="chunk" data-nb-ref-number="63" data-nb-words="55" data-nb-chars="337"><span class="idea" data-nb-ref-number="63" id="idea63" data-nb-words="55" data-nb-chars="337">„Ale to, prosím, ještě není <em>všecko</em>,“ zarazil ji&nbsp;Petr Petrovič a&nbsp;usmál se&nbsp;její prostotě a&nbsp;neznalosti společenských způsobů. „To mě&nbsp;málo znáte, drahá Sofjo Semjonovno, jestliže jste si&nbsp;myslela, že&nbsp;bych z&nbsp;takové nedůležité příčiny, týkající se&nbsp;jenom mne, obtěžoval a&nbsp;volal k&nbsp;sobě takovou osobu, jako jste vy. Chci vám, prosím, něco jiného.“</span></p>
          <p class="chunk" data-nb-ref-number="64" data-nb-words="104" data-nb-chars="619"><span class="idea" data-nb-ref-number="64" id="idea64" data-nb-words="104" data-nb-chars="619">Soňa se&nbsp;rychle posadila. Šedivé a&nbsp;duhové bankovky ponechané na&nbsp;stole se&nbsp;jí&nbsp;opět zamíhaly před očima, ale kvapně od&nbsp;nich odvrátila tvář a&nbsp;pozvedla ji&nbsp;k&nbsp;Lužinovi: náhle jí&nbsp;připadlo, že&nbsp;je&nbsp;hrozně neslušné, a&nbsp;zvlášť pro <em>ni</em>, dívat se&nbsp;na&nbsp;cizí peníze. Utkvěla pohledem na&nbsp;zlatém lorňonu Petra Petroviče, který přidržoval levou rukou, a&nbsp;tím zároveň i&nbsp;na velkém masivním velmi krásném prstenu s&nbsp;žlutým kamenem, navlečeném na&nbsp;prostředníku té&nbsp;ruky, ale náhle odvrátila pohled i&nbsp;od něho, a&nbsp;nevědouc už, kam se&nbsp;má&nbsp;dívat, zahleděla se&nbsp;Lužinovi přímo do&nbsp;očí. Petr Petrovič udělal ještě důstojnější pomlku než předtím a&nbsp;pak pokračoval:</span></p>
          <p class="chunk" data-nb-ref-number="65" data-nb-words="30" data-nb-chars="178"><span class="idea" data-nb-ref-number="65" id="idea65" data-nb-words="30" data-nb-chars="178">„Včera jsem měl náhodou příležitost prohodit několik málo slov s&nbsp;nebohou Katěrinou Ivanovnou. Ale i&nbsp;to mi&nbsp;stačilo, abych poznal, že&nbsp;je, dá-li se&nbsp;to&nbsp;tak říct, ve&nbsp;stavu vyšinutém…“</span></p>
          <p class="chunk" data-nb-ref-number="66" data-nb-words="6" data-nb-chars="49"><span class="idea" data-nb-ref-number="66" id="idea66" data-nb-words="6" data-nb-chars="49">„Ano, prosím… vyšinutém,“ přitakávala honem Soňa.</span></p>
          <p class="chunk" data-nb-ref-number="67" data-nb-words="7" data-nb-chars="54"><span class="idea" data-nb-ref-number="67" id="idea67" data-nb-words="7" data-nb-chars="54">„Neboli prostěji a&nbsp;srozumitelněji řečeno v&nbsp;chorobném.“</span></p>
          <p class="chunk" data-nb-ref-number="68" data-nb-words="9" data-nb-chars="58"><span class="idea" data-nb-ref-number="68" id="idea68" data-nb-words="9" data-nb-chars="58">„Ano, prosím… prostěji a&nbsp;srozumí…, ano, prosím, je&nbsp;chorá.“</span></p>
          <p class="chunk" data-nb-ref-number="69" data-nb-words="43" data-nb-chars="237"><span class="idea" data-nb-ref-number="69" id="idea69" data-nb-words="43" data-nb-chars="237">„Dobře, prosím. Nuže tedy, veden humánním cítěním a… a… abych tak řekl soucitem, prokázal bych jí&nbsp;velmi rád něco prospěšného, neboť jasně vidím, že&nbsp;to&nbsp;s&nbsp;ní spěje k&nbsp;neblahému konci. Zdá se, že&nbsp;celá ubohá rodina je&nbsp;teď závislá jen na&nbsp;vás.“</span></p>
          <p class="chunk" data-nb-ref-number="70" data-nb-words="43" data-nb-chars="228"><span class="idea" data-nb-ref-number="70" id="idea70" data-nb-words="43" data-nb-chars="228">„Dovolte, ráda bych se&nbsp;vás na&nbsp;něco zeptala,“ vstala pojednou Soňa. „Vy jste jí&nbsp;včera ráčil něco říct o&nbsp;tom, že&nbsp;by&nbsp;mohla dostat penzi? Už&nbsp;včera mi&nbsp;totiž říkala, že&nbsp;prý jste jí&nbsp;slíbil, že&nbsp;jí&nbsp;vymůžete penzi, je&nbsp;to, prosím, pravda?“</span></p>
          <p class="chunk" data-nb-ref-number="71" data-nb-words="85" data-nb-chars="522"><span class="idea" data-nb-ref-number="71" id="idea71" data-nb-words="85" data-nb-chars="522">„Nikterak, prosím, a&nbsp;dokonce je&nbsp;to&nbsp;v&nbsp;jistém ohledu nesmysl. Zmínil jsem se&nbsp;jen o&nbsp;možnosti přechodné výpomoci vdově po&nbsp;zemřelém úředníkovi ve&nbsp;službě, kdyby se&nbsp;ovšem podařilo sehnat protekci, ale váš zesnulý otec, jak se&nbsp;zdá, nejen neodsloužil potřebná léta, nýbrž v&nbsp;poslední době nebyl ve&nbsp;službě vůbec. Zkrátka, o&nbsp;jakési naději by&nbsp;se&nbsp;dalo skutečně hovořit, ale to&nbsp;je&nbsp;naděje nadmíru efemérní, protože v&nbsp;tomto případě v&nbsp;podstatě žádné nároky nestávají, dokonce naopak… A&nbsp;ona už&nbsp;má&nbsp;plnou hlavu penze, hehehe! Čiperná panička!“</span></p>
          <p class="chunk" data-nb-ref-number="72" data-nb-words="32" data-nb-chars="167"><span class="idea" data-nb-ref-number="72" id="idea72" data-nb-words="32" data-nb-chars="167">„Penze, ano… Víte, je&nbsp;důvěřivá a&nbsp;dobrá, ve&nbsp;své dobrotě všemu věří a… a… a… tak tomu rozuměla. Ano, prosím… promiňte,“ řekla Soňa a&nbsp;už zas vstávala a&nbsp;měla se&nbsp;k&nbsp;odchodu.</span></p>
          <p class="chunk" data-nb-ref-number="73" data-nb-words="9" data-nb-chars="57"><span class="idea" data-nb-ref-number="73" id="idea73" data-nb-words="9" data-nb-chars="57">„Pardon, ale ještě jste mě&nbsp;nevyslechla do&nbsp;konce, prosím.“</span></p>
          <p class="chunk" data-nb-ref-number="74" data-nb-words="5" data-nb-chars="43"><span class="idea" data-nb-ref-number="74" id="idea74" data-nb-words="5" data-nb-chars="43">„Ano, prosím, nevyslechla,“ zakoktala Soňa.</span></p>
          <p class="chunk" data-nb-ref-number="75" data-nb-words="6" data-nb-chars="36"><span class="idea" data-nb-ref-number="75" id="idea75" data-nb-words="6" data-nb-chars="36">„Tak se&nbsp;tedy ještě posaďte, prosím.“</span></p>
          <p class="chunk" data-nb-ref-number="76" data-nb-words="9" data-nb-chars="56"><span class="idea" data-nb-ref-number="76" id="idea76" data-nb-words="9" data-nb-chars="56">Soňa se&nbsp;v&nbsp;hrozných rozpacích posadila znovu, už&nbsp;potřetí.</span></p>
          <p class="chunk" data-nb-ref-number="77" data-nb-words="78" data-nb-chars="461"><span class="idea" data-nb-ref-number="77" id="idea77" data-nb-words="78" data-nb-chars="461">„Když vidím, v&nbsp;jaké situaci jsou ta&nbsp;nešťastná nezletilá dítka, rád bych nějakým způsobem, pokud je&nbsp;to&nbsp;v&nbsp;mých silách, prokázal pomoc, ovšem ne&nbsp;větší, než je&nbsp;v&nbsp;mých silách. Bylo by&nbsp;možno například uspořádat v&nbsp;její prospěch sbírku nebo tak říkajíc loterii nebo něco podobného, jak to&nbsp;obvykle v&nbsp;podobných případech dělají příbuzní nebo i&nbsp;cizí, prostě lidé, kterým záleží na&nbsp;tom, aby prokázali pomoc. Toto jsem vám tedy chtěl říct. To&nbsp;by&nbsp;bylo možné provést, prosím.“</span></p>
          <p class="chunk" data-nb-ref-number="78" data-nb-words="14" data-nb-chars="86"><span class="idea" data-nb-ref-number="78" id="idea78" data-nb-words="14" data-nb-chars="86">„To je&nbsp;dobře, prosím… pánbůh vám to…,“ koktala Soňa, upřeně hledíc na&nbsp;Petra Petroviče.</span></p>
          <p class="chunk" data-nb-ref-number="79" data-nb-words="179" data-nb-chars="1032"><span class="idea" data-nb-ref-number="79" id="idea79" data-nb-words="179" data-nb-chars="1032">„Ano, to&nbsp;by&nbsp;bylo možné…, ale to&nbsp;až&nbsp;později… totiž dalo by&nbsp;se&nbsp;začít už&nbsp;dnes. Večer se&nbsp;sejdeme a&nbsp;domluvíme se, položíme, abych tak řekl, základ. Přijďte ke&nbsp;mně kolem sedmé. Doufám, že&nbsp;Andrej Semjonovič nám při tom bude nápomocen… Avšak… na&nbsp;jednu okolnost bych v&nbsp;té souvislosti rád předem a&nbsp;důtklivě upozornil. A&nbsp;proto jsem vás vlastně, Sofjo Semjonovno, obtěžoval a&nbsp;volal vás sem. Totiž, podle mého názoru je&nbsp;nemožné, ba&nbsp;nebezpečné dávat ty&nbsp;peníze Katěrině Ivanovně do&nbsp;rukou, o&nbsp;tom nejvýmluvněji svědčí právě dnešní smuteční hostina. Ačkoliv v&nbsp;domě není, abych tak řekl, ani kůrka vezdejšího chleba na&nbsp;zítřejší den… ani obuv a&nbsp;vůbec nic, dnes se&nbsp;kupuje jamajský rum a&nbsp;myslím dokonce madeira a… káva. Všiml jsem si&nbsp;toho, když jsem procházel. Ale zítra zase všechno dolehne na&nbsp;vás, až&nbsp;na&nbsp;tu&nbsp;poslední skývu, to&nbsp;je&nbsp;přece přímo absurdní, prosím! A&nbsp;proto by&nbsp;podle mého osobního názoru měla být i&nbsp;sbírka uspořádána tak, aby nebohá vdova o&nbsp;penězích, abych tak řekl, neměla vůbec tušení a&nbsp;abyste o&nbsp;nich věděla například jen vy. Že&nbsp;mám pravdu?“</span></p>
          <p class="chunk" data-nb-ref-number="80" data-nb-words="56" data-nb-chars="309"><span class="idea" data-nb-ref-number="80" id="idea80" data-nb-words="56" data-nb-chars="309">„Já nevím, prosím. To&nbsp;ona jen dnes takhle… to&nbsp;je&nbsp;jednou za&nbsp;život… tuze moc toužila něčím na&nbsp;něj vzpomenout, nějak uctít jeho památku…, ale jinak je&nbsp;moc rozumná, prosím. Ale jak myslíte, já&nbsp;vám budu moc a&nbsp;moc… a&nbsp;všichni vám budou… Bůh vám to, prosím… i&nbsp;ti sirotkové, prosím…“ Soňa nedopověděla a&nbsp;rozplakala se.</span></p>
          <p class="chunk" data-nb-ref-number="81" data-nb-words="48" data-nb-chars="287"><span class="idea" data-nb-ref-number="81" id="idea81" data-nb-words="48" data-nb-chars="287">„Dobře. Tak na&nbsp;to&nbsp;pamatujte, prosím. A&nbsp;nyní laskavě přijměte ve&nbsp;prospěch vaší matinky pro první dobu ode mne osobně obnos podle mých možností. Velmi naléhavě si&nbsp;přeji, aby mé&nbsp;jméno při tom nebylo vyslovováno. Zde prosím…, protože mám, abych tak řekl, sám starosti, nejsem ve&nbsp;stavu více…“</span></p>
          <p class="chunk" data-nb-ref-number="82" data-nb-words="27" data-nb-chars="183"><span class="idea" data-nb-ref-number="82" id="idea82" data-nb-words="27" data-nb-chars="183">A&nbsp;Lužin podal Soně desetirublovku, kterou předtím pečlivě rozložil. Soňa ji&nbsp;vzala, zrudla, vyskočila, něco vykoktala a&nbsp;honem se&nbsp;loučila. Petr Petrovič ji&nbsp;vítězně vyprovodil ke&nbsp;dveřím.</span></p>
          <p class="chunk" data-nb-ref-number="83" data-nb-words="15" data-nb-chars="99"><span class="idea" data-nb-ref-number="83" id="idea83" data-nb-words="15" data-nb-chars="99">Konečně vyklouzla z&nbsp;pokoje, rozrušená a&nbsp;vysílená, a&nbsp;celá popletená se&nbsp;vrátila ke&nbsp;Katěrině Ivanovně.</span></p>
          <p class="chunk" data-nb-ref-number="84" data-nb-words="31" data-nb-chars="185"><span class="idea" data-nb-ref-number="84" id="idea84" data-nb-words="31" data-nb-chars="185">Lebezjatnikov po&nbsp;celý ten výjev hned stál u&nbsp;okna, hned přecházel po&nbsp;pokoji a&nbsp;snažil se&nbsp;nerušit rozmluvu. Ale jakmile Soňa odešla, prudce přistoupil k&nbsp;Lužinovi a&nbsp;rozjařeně mu&nbsp;podal ruku:</span></p>
          <p class="chunk" data-nb-ref-number="85" data-nb-words="69" data-nb-chars="431"><span class="idea" data-nb-ref-number="85" id="idea85" data-nb-words="69" data-nb-chars="431">„Všecko jsem slyšel a&nbsp;všecko jsem viděl,“ řekl a&nbsp;silně zdůraznil poslední slovo. „To je&nbsp;ušlechtilé, totiž chtěl jsem říct, humánní! Chtěl jste se&nbsp;vyhnout vděčnosti, dobře jsem to&nbsp;viděl! A&nbsp;třebaže, přiznám se&nbsp;vám, nemohu ze&nbsp;zásady sympatizovat s&nbsp;individuální dobročinností, protože nejen nevymycuje zlo radikálně, nýbrž je&nbsp;dokonce ještě podporuje, nemohu nepřiznat, že&nbsp;jsem hleděl na&nbsp;váš čin s&nbsp;potěšením&nbsp;– ano, ano, mně se&nbsp;to&nbsp;líbí.“</span></p>
          <p class="chunk" data-nb-ref-number="86" data-nb-words="15" data-nb-chars="110"><span class="idea" data-nb-ref-number="86" id="idea86" data-nb-words="15" data-nb-chars="110">„Ale to&nbsp;všecko jsou nesmysly!“ bručel Petr Petrovič trochu rozčilený a&nbsp;nějak zpytavě Lebezjatnikova pozoroval.</span></p>
          <p class="chunk" data-nb-ref-number="87" data-nb-words="126" data-nb-chars="812"><span class="idea" data-nb-ref-number="87" id="idea87" data-nb-words="126" data-nb-chars="812">„Žádné nesmysly! Ukřivděný a&nbsp;pobouřený člověk, jako jste po&nbsp;včerejším případu vy, a&nbsp;prosím, i&nbsp;při tom schopný myslet na&nbsp;cizí neštěstí, takový člověk…, ačkoliv svým jednáním páše sociální chybu, nicméně si… zaslouží uznání! Ani jsem se&nbsp;toho od&nbsp;vás, Petře Petroviči, nenadál, zvlášť při vašich názorech. Ach, ty&nbsp;vaše názory, jak ty&nbsp;vám svazují ruce! Například jak se&nbsp;horšíte pro ten včerejší nezdar,“ horlil dobrák Andrej Semjonovič, který k&nbsp;Lužinovi zahořel sympatiemi. „A&nbsp;nač vůbec, nač vůbec potřebujete tohle manželství, tohle zákonné manželství, vy&nbsp;můj ušlechtilý, drahý Petře Petroviči! Nač nezbytně potřebujete v&nbsp;manželství tu&nbsp;<em>zákonnost?</em> Jestli chcete, třeba mě&nbsp;zatraťte, ale já&nbsp;jsem rád, rád, že&nbsp;se&nbsp;nepovedlo, že&nbsp;jste svobodný, že&nbsp;ještě nejste docela ztracen pro lidstvo, rád… Vidíte, vylil jsem si&nbsp;srdce!“</span></p>
          <p class="chunk" data-nb-ref-number="88" data-nb-words="29" data-nb-chars="200"><span class="idea" data-nb-ref-number="88" id="idea88" data-nb-words="29" data-nb-chars="200">„Proto, že&nbsp;ve&nbsp;vašem občanském manželství nechci nosit parohy a&nbsp;odchovávat cizí děti, proto potřebuji zákonné manželství,“ řekl Lužin, jen aby něco odpověděl. Přitom velmi soustředěně o&nbsp;čemsi uvažoval.</span></p>
          <p class="chunk" data-nb-ref-number="89" data-nb-words="312" data-nb-chars="1906"><span class="idea" data-nb-ref-number="89" id="idea89" data-nb-words="312" data-nb-chars="1906">„Děti! Vy&nbsp;mluvíte o&nbsp;dětech?“ vzepjal se&nbsp;Lebezjatnikov jako vo­jenský kůň při zatroubení polnice. „Děti&nbsp;– to&nbsp;je&nbsp;otázka sociální a&nbsp;otázka veledůležitá, souhlasím, ale otázka dětí bude vyřešena jinak. Někteří dokonce úplně odmítají děti a&nbsp;vůbec jakoukoliv připomínku rodiny. O&nbsp;dětech si&nbsp;pohovoříme později a&nbsp;teď si&nbsp;povíme něco o&nbsp;těch parozích. To&nbsp;je, přiznám se&nbsp;vám, mé&nbsp;citlivé místo. Tento odporný, husarský Puškinův výraz není v&nbsp;budoucím slovníku vůbec myslitelný! A&nbsp;co jsou to&nbsp;vůbec parohy! Takový omyl! Jaképak parohy? Nač parohy? Takový nesmysl! Naopak, právě v&nbsp;občanském manželství žádné nebudou! Parohy, to&nbsp;je&nbsp;jen přirozený důsledek každého zákonného manželství, abych tak řekl jeho korekce, protest, takže takto nahlíženy nejsou vlastně ani trochu ponižující… A&nbsp;jestliže někdy&nbsp;– připusťme ten nesmysl&nbsp;– uzavřu zákonné manželství, tak budu mít z&nbsp;těch vašich obávaných parohů dokonce radost, a&nbsp;řeknu své ženě: Moje milá, doposud jsem tě&nbsp;měl jen rád, ale teď si&nbsp;tě&nbsp;vážím, protože jsi dokázala protestovat! Vy&nbsp;se&nbsp;tomu smějete? To&nbsp;je&nbsp;tím, že&nbsp;nemáte sílu odhodit předsudky! Hrome, mně je&nbsp;přece jasné, v&nbsp;čem tkví jádro všeho zla, když člověka podvedou v&nbsp;zákonném manželství, ale to&nbsp;je&nbsp;přece jen ničemný důsledek ničemného faktu, jímž je&nbsp;ponížen ten i&nbsp;onen. Ale když se&nbsp;nasazují parohy veřejně, jako v&nbsp;občanském manželství, pak už&nbsp;vlastně neexistují, jsou ireálné a&nbsp;vlastně ztrácejí nárok na&nbsp;název parohy. Naopak, vaše žena vám jen dokáže, jak si&nbsp;vás váží, protože předpokládá, že&nbsp;se&nbsp;nepostavíte na&nbsp;odpor jejímu štěstí a&nbsp;že jste natolik duševně vyspělý, abyste se&nbsp;jí&nbsp;pro jejího nového muže nemstil. Hrome, já&nbsp;si&nbsp;tak někdy říkám, že&nbsp;kdyby mě&nbsp;provdali, eh, kdybych se&nbsp;oženil (ať občansky nebo zákonně, na&nbsp;tom nezáleží), tak bych ženě asi sám přivedl milence, kdyby si&nbsp;dlouho žádného neobstarávala: Moje milá, řekl bych, miluji tě, ale navíc ještě chci, aby sis mě&nbsp;také vážila&nbsp;– tady máš! Nemám pravdu, řekněte?“</span></p>
          <p class="chunk" data-nb-ref-number="90" data-nb-words="44" data-nb-chars="293"><span class="idea" data-nb-ref-number="90" id="idea90" data-nb-words="44" data-nb-chars="293">Lužin se&nbsp;jeho řečem pochichtával, ale celkem chladně. Ba&nbsp;ani příliš pozorně neposlouchal. Promýšlel opravdu něco jiného a&nbsp;i Lebezjatnikov si&nbsp;toho nakonec všiml. Petr Petrovič se&nbsp;zdál dokonce velice rozčilený, nervózně si&nbsp;mnul ruce. Andrej Semjonovič si&nbsp;to&nbsp;všecko později uvědomil a&nbsp;připomenul…</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="91" data-nb-words="2" data-nb-chars="14"><span class="idea" data-nb-ref-number="91" id="idea91" data-nb-words="2" data-nb-chars="14"><p>Rozlišujme. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_037.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>
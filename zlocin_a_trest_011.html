<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="6">
    <meta name="apple-mobile-web-app-capable" content="yes">
    <title>6</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Fjodor Michajlovič Dostojevskij: Zločin a trest">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Zločin a trest">
    <meta property="og:title" content="Zločin a trest">
    <meta property="og:type" content="book">
    <meta property="og:book:author" content="Fjodor Michajlovič Dostojevskij">
    <meta property="twitter:title" content="Fjodor Michajlovič Dostojevskij: Zločin a trest">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./zlocin_a_trest_010.html">
    <link rel="next" href="./zlocin_a_trest_012.html">
    <meta name="nb-order" content="7">
    <link rel="self" href="zlocin_a_trest_011.html">
    <meta name="nb-identifier" content="dostojevskij-zlocin-a-trest-95ea4de">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3992" data-nb-chars="23771">
    <nav role="doc-toc">
      <ul class="plain section">
        <li><a href="zlocin_a_trest_005.html">ČÁST PRVNÍ</a>
          <ul>
            <li><a href="zlocin_a_trest_006.html">1</a></li>
            <li><a href="zlocin_a_trest_007.html">2</a></li>
            <li><a href="zlocin_a_trest_008.html">3</a></li>
            <li><a href="zlocin_a_trest_009.html">4</a></li>
            <li><a href="zlocin_a_trest_010.html">5</a></li>
            <li><a href="zlocin_a_trest_011.html">6</a></li>
            <li><a href="zlocin_a_trest_012.html">7</a></li>
          </ul>
        </li>
        <li><a href="zlocin_a_trest_013.html">ČÁST DRUHÁ</a>
          <ul>
            <li><a href="zlocin_a_trest_014.html">1</a></li>
            <li><a href="zlocin_a_trest_015.html">2</a></li>
            <li><a href="zlocin_a_trest_016.html">3</a></li>
            <li><a href="zlocin_a_trest_017.html">4</a></li>
            <li><a href="zlocin_a_trest_018.html">5</a></li>
            <li><a href="zlocin_a_trest_019.html">6</a></li>
            <li><a href="zlocin_a_trest_020.html">7</a></li>
          </ul>
        </li>
        <li><a href="zlocin_a_trest_021.html">ČÁST TŘETÍ</a>
          <ul>
            <li><a href="zlocin_a_trest_022.html">1</a></li>
            <li><a href="zlocin_a_trest_023.html">2</a></li>
            <li><a href="zlocin_a_trest_024.html">3</a></li>
            <li><a href="zlocin_a_trest_025.html">4</a></li>
            <li><a href="zlocin_a_trest_026.html">5</a></li>
            <li><a href="zlocin_a_trest_027.html">6</a></li>
          </ul>
        </li>
        <li><a href="zlocin_a_trest_028.html">ČÁST ČTVRTÁ</a>
          <ul>
            <li><a href="zlocin_a_trest_029.html">1</a></li>
            <li><a href="zlocin_a_trest_030.html">2</a></li>
            <li><a href="zlocin_a_trest_031.html">3</a></li>
            <li><a href="zlocin_a_trest_032.html">4</a></li>
            <li><a href="zlocin_a_trest_033.html">5</a></li>
            <li><a href="zlocin_a_trest_034.html">6</a></li>
          </ul>
        </li>
        <li><a href="zlocin_a_trest_035.html">ČÁST PÁTÁ</a>
          <ul>
            <li><a href="zlocin_a_trest_036.html">1</a></li>
            <li><a href="zlocin_a_trest_037.html">2</a></li>
            <li><a href="zlocin_a_trest_038.html">3</a></li>
            <li><a href="zlocin_a_trest_039.html">4</a></li>
            <li><a href="zlocin_a_trest_040.html">5</a></li>
          </ul>
        </li>
        <li><a href="zlocin_a_trest_041.html">ČÁST ŠESTÁ</a>
          <ul>
            <li><a href="zlocin_a_trest_042.html">1</a></li>
            <li><a href="zlocin_a_trest_043.html">2</a></li>
            <li><a href="zlocin_a_trest_044.html">3</a></li>
            <li><a href="zlocin_a_trest_045.html">4</a></li>
            <li><a href="zlocin_a_trest_046.html">5</a></li>
            <li><a href="zlocin_a_trest_047.html">6</a></li>
            <li><a href="zlocin_a_trest_048.html">7</a></li>
            <li><a href="zlocin_a_trest_049.html">8</a></li>
          </ul>
        </li>
        <li><a href="zlocin_a_trest_050.html">EPILOG</a>
          <ul>
            <li><a href="zlocin_a_trest_051.html">1</a></li>
            <li><a href="zlocin_a_trest_052.html">2</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">6</span></h1>
        <section>
          <p class="chunk" data-nb-ref-number="2" data-nb-words="95" data-nb-chars="590"><span class="idea" data-nb-ref-number="2" id="idea2" data-nb-words="95" data-nb-chars="590">Později se&nbsp;Raskolnikov při nějaké příležitosti dověděl, proč vlastně měšťan a&nbsp;jeho žena Lizavetu k&nbsp;sobě zvali. Byla to&nbsp;záležitost docela všední a&nbsp;nebylo na&nbsp;ní&nbsp;nic zvláštního. Nějaká přistěhovalá zchudlá rodina prodávala věci, šatstvo a&nbsp;podobně, vesměs ženské. A&nbsp;protože odprodej na&nbsp;trhu nebyl výhodný, hledali překupnici, a&nbsp;tu dělala Lizaveta: brala věci do&nbsp;komise, chodila za&nbsp;obchodem a&nbsp;měla ho&nbsp;až&nbsp;dost, protože byla velmi poctivá a&nbsp;vždy si&nbsp;řekla nejnižší možnou cenu: jakou cenu ohlásila, takovou ta&nbsp;věc také měla. Jinak toho namluvila málo, jak už&nbsp;řečeno, byla velice krotká a&nbsp;ostýchavá…</span></p>
          <p class="chunk" data-nb-ref-number="3" data-nb-words="176" data-nb-chars="1055"><span class="idea" data-nb-ref-number="3" id="idea3" data-nb-words="176" data-nb-chars="1055">Ale Raskolnikov začal být v&nbsp;poslední době pověrčivý. Pozůstatky pověrčivosti v&nbsp;něm zůstaly pak ještě dlouho, téměř nesmazatelně. A&nbsp;tak měl později vždy sklon vidět ve&nbsp;všem tom cosi zvláštního a&nbsp;tajemného, projev nějakých zvláštních vlivů a&nbsp;osudových náhod. Už&nbsp;v&nbsp;zimě mu&nbsp;jeden známý student, Pokorjov, před odjezdem do&nbsp;Charkova mezi řečí pověděl adresu staré Aleny Ivanovny pro případ, kdyby byl někdy nucen něco zastavit. Dlouhou dobu k&nbsp;ní nemusel, měl kondice a&nbsp;pořád se&nbsp;jakžtakž protloukal. Až&nbsp;asi před půldruhým měsícem si&nbsp;na&nbsp;tu&nbsp;adresu vzpomněl; měl dvě věci, které se&nbsp;daly zastavit: staré stříbrné hodinky po&nbsp;otci a&nbsp;malý zlatý prstýnek s&nbsp;nějakými třemi rudými kamínky, který mu&nbsp;darovala při loučení na&nbsp;památku sestra. Rozhodl se&nbsp;dát prstýnek; stařenu našel a&nbsp;na první pohled, ačkoliv o&nbsp;ní celkem nic nevěděl, pocítil k&nbsp;ní nepřekonatelný odpor; vzal od&nbsp;ní&nbsp;dva „papírky“ a&nbsp;cestou se&nbsp;stavil v&nbsp;jedné nevalné hospůdce. Objednal si&nbsp;čaj, posadil se&nbsp;a&nbsp;hluboce se&nbsp;zamyslel. V&nbsp;hlavě se&nbsp;mu&nbsp;klubala jako kuře z&nbsp;vejce podivná myšlenka, která ho&nbsp;tuze, tuze zaujala.</span></p>
          <p class="chunk" data-nb-ref-number="4" data-nb-words="96" data-nb-chars="595"><span class="idea" data-nb-ref-number="4" id="idea4" data-nb-words="96" data-nb-chars="595">Hned vedle, u&nbsp;druhého stolku, seděl student, kterého vůbec neznal a&nbsp;který mu&nbsp;nebyl ani trochu povědomý, a&nbsp;mladý důstojník. Dohrávali partii kulečníku a&nbsp;pili čaj. Náhle zaslechl, že&nbsp;student vykládá důstojníkovi o&nbsp;lichvářce Aleně Ivanovně, koležské tajemnici, a&nbsp;říká mu&nbsp;její adresu. Už&nbsp;to&nbsp;se&nbsp;zdálo Raskolnikovovi zvláštní&nbsp;– právě se&nbsp;od&nbsp;ní&nbsp;vrátil a&nbsp;tady hned zas o&nbsp;ní slyší. Jistě pouhá náhoda, jenže on&nbsp;se&nbsp;marně brání jednomu velmi neobvyklému dojmu, a&nbsp;tady se&nbsp;mu&nbsp;jako z&nbsp;udělání prokazuje úsluha: student totiž najednou začíná svému společníkovi o&nbsp;té Aleně Ivanovně vykládat všelijaké podrobnosti.</span></p>
          <p class="chunk" data-nb-ref-number="5" data-nb-words="34" data-nb-chars="187"><span class="idea" data-nb-ref-number="5" id="idea5" data-nb-words="34" data-nb-chars="187">„Je báječná,“ říkal, „u ní&nbsp;seženeš peníze vždycky. Je&nbsp;bohatá jak žid, může ti&nbsp;vyplatit na&nbsp;ruku pět tisíc, ale neopovrhne ani rublovou zástavou. U&nbsp;té už&nbsp;nás bylo! Ale je&nbsp;to&nbsp;hrozná mrcha…!“</span></p>
          <p class="chunk" data-nb-ref-number="6" data-nb-words="65" data-nb-chars="367"><span class="idea" data-nb-ref-number="6" id="idea6" data-nb-words="65" data-nb-chars="367">A&nbsp;líčil, jaká je&nbsp;zlá a&nbsp;vrtošivá, že&nbsp;stačí promeškat lhůtu třeba jen o&nbsp;den, a&nbsp;zástava propadá. Dává prý čtvrtinu ceny předmětu, ale bere pět, ba&nbsp;i&nbsp;sedm procent za&nbsp;měsíc atd. Student se&nbsp;rozpovídal a&nbsp;vyprávěl i&nbsp;to, že&nbsp;stařena má&nbsp;sestru Lizavetu, kterou, sama malá a&nbsp;hnusná, každou chvíli bije a&nbsp;úplně zotročuje jako malé děcko, ačkoliv Lizaveta měří aspoň metr osmdesát…</span></p>
          <p class="chunk" data-nb-ref-number="7" data-nb-words="8" data-nb-chars="50"><span class="idea" data-nb-ref-number="7" id="idea7" data-nb-words="8" data-nb-chars="50">„To je&nbsp;přece <em>fenomén!</em>“ vykřikl se&nbsp;smíchem student.</span></p>
          <p class="chunk" data-nb-ref-number="8" data-nb-words="172" data-nb-chars="1088"><span class="idea" data-nb-ref-number="8" id="idea8" data-nb-words="172" data-nb-chars="1088">Rozhovořili se&nbsp;o&nbsp;Lizavetě. Student o&nbsp;ní vyprávěl s&nbsp;nějakou zvláštní zálibou a&nbsp;pořád se&nbsp;přitom smál, kdežto důstojník poslouchal s&nbsp;velkým zájmem a&nbsp;pak studenta prosil, aby mu&nbsp;tu&nbsp;Lizavetu poslal na&nbsp;správku prádla. Raskolnikovovi neuteklo ani slůvko, a&nbsp;tak se&nbsp;hned dověděl všecko: Lizaveta byla stařenina mladší, nevlastní (po matce) sestra a&nbsp;bylo jí&nbsp;už&nbsp;pětatřicet let. Pracovala pro sestru ve&nbsp;dne v&nbsp;noci, nahrazovala v&nbsp;domě kuchařku i&nbsp;pradlenu, mimoto šila na&nbsp;zakázku, ba&nbsp;i&nbsp;na mytí podlah se&nbsp;zjednávala a&nbsp;všecko dávala sestře. Žádnou zakázku a&nbsp;žádnou práci nesměla přijmout bez stařenina dovolení. Stařena přitom už&nbsp;sepsala poslední vůli, což bylo známo i&nbsp;Lizavetě, jíž se&nbsp;v&nbsp;závěti neodkazoval ani groš kromě movitého majetku, židlí a&nbsp;podobně; všecky peníze však odkazovala jistému klášteru v&nbsp;N-ské gubernii na&nbsp;svou věčnou památku. Lizaveta byla měšťka, ne&nbsp;z&nbsp;úřednické rodiny, svobodná, nevzhledná a&nbsp;nadprůměrně vytáhlá s&nbsp;dlouhýma, jakoby vykloubenýma nohama, vždy v&nbsp;sešlapaných kozinkových střevících, ale čistotná. Student se&nbsp;divil a&nbsp;smál se&nbsp;hlavně tomu, že&nbsp;Lizaveta je&nbsp;co&nbsp;chvíli těhotná…</span></p>
          <p class="chunk" data-nb-ref-number="9" data-nb-words="8" data-nb-chars="39"><span class="idea" data-nb-ref-number="9" id="idea9" data-nb-words="8" data-nb-chars="39">„Jak to, říkáš přece, že&nbsp;je&nbsp;to&nbsp;šereda?“</span></p>
          <p class="chunk" data-nb-ref-number="10" data-nb-words="42" data-nb-chars="250"><span class="idea" data-nb-ref-number="10" id="idea10" data-nb-words="42" data-nb-chars="250">„Pravda, je&nbsp;taková osmahlá, jako přestrojený voják, ale abys věděl, šeredná není. Má&nbsp;docela vlídnou tvář a&nbsp;oči. Dokonce velmi. Nejlepším důkazem je, že&nbsp;se&nbsp;leckomu líbí. Je&nbsp;tichá a&nbsp;mírná, poslušná a&nbsp;svolná, ke&nbsp;všemu svolná. A&nbsp;usmívá se&nbsp;dokonce hezky.“</span></p>
          <p class="chunk" data-nb-ref-number="11" data-nb-words="8" data-nb-chars="48"><span class="idea" data-nb-ref-number="11" id="idea11" data-nb-words="8" data-nb-chars="48">„Nelíbí se&nbsp;nakonec i&nbsp;tobě?“ zasmál se&nbsp;důstojník.</span></p>
          <p class="chunk" data-nb-ref-number="12" data-nb-words="28" data-nb-chars="159"><span class="idea" data-nb-ref-number="12" id="idea12" data-nb-words="28" data-nb-chars="159">„Protože je&nbsp;tak zvláštní. Ale něco ti&nbsp;povím. Já&nbsp;bych tu&nbsp;zatracenou bábu zabil a&nbsp;oloupil&nbsp;– a&nbsp;bez nejmenších výčitek svědomí, o&nbsp;tom tě&nbsp;ujišťuju!“ dodal vyzývavě.</span></p>
          <p class="chunk" data-nb-ref-number="13" data-nb-words="8" data-nb-chars="56"><span class="idea" data-nb-ref-number="13" id="idea13" data-nb-words="8" data-nb-chars="56">Důstojník se&nbsp;znova rozesmál, ale Raskolnikov se&nbsp;zachvěl.</span></p>
          <p class="chunk" data-nb-ref-number="14" data-nb-words="4" data-nb-chars="20"><span class="idea" data-nb-ref-number="14" id="idea14" data-nb-words="4" data-nb-chars="20">Bylo to&nbsp;tak podivné!</span></p>
          <p class="chunk" data-nb-ref-number="15" data-nb-words="51" data-nb-chars="323"><span class="idea" data-nb-ref-number="15" id="idea15" data-nb-words="51" data-nb-chars="323">„Počkej, rád bych ti&nbsp;položil docela vážnou otázku,“ rozpálil se&nbsp;student. „Tohle jsem samozřejmě nemyslel vážně, ale jen to&nbsp;uvaž: na&nbsp;jedné straně hloupá, zbytečná, nicotná, zlá a&nbsp;nemocná bába, nikomu nepotřebná, spíš naopak, všem škodlivá, která sama neví, proč žije, a&nbsp;která zítra stejně umře sama od&nbsp;sebe. Chápeš? Chápeš?“</span></p>
          <p class="chunk" data-nb-ref-number="16" data-nb-words="13" data-nb-chars="76"><span class="idea" data-nb-ref-number="16" id="idea16" data-nb-words="13" data-nb-chars="76">„To se&nbsp;ví, chápu,“ přitakal důstojník a&nbsp;se zájmem hleděl na&nbsp;horlícího druha.</span></p>
          <p class="chunk" data-nb-ref-number="17" data-nb-words="166" data-nb-chars="998"><span class="idea" data-nb-ref-number="17" id="idea17" data-nb-words="166" data-nb-chars="998">„Tak poslouchej dál. Na&nbsp;druhé straně mladé, čerstvé síly, přicházející nazmar bez jakékoliv podpory, a&nbsp;to po&nbsp;celých tisících a&nbsp;všude! Sta a&nbsp;tisíce dobrých činů a&nbsp;záměrů, jež by&nbsp;bylo možno uskutečnit nebo podpořit za&nbsp;stařeniny peníze, obětované klášteru! Sta a&nbsp;možná tisíce lidských životů, uvedených na&nbsp;správnou cestu; desítky rodin zachráněných před bídou a&nbsp;rozvratem, před záhubou a&nbsp;mravní zkázou, před pohlavními nemocemi&nbsp;– a&nbsp;to všecko za&nbsp;její peníze! Zabij ji&nbsp;a&nbsp;vezmi si&nbsp;její peníze, abys s&nbsp;její pomocí jednou mohl zasvětit svůj život službě lidstvu a&nbsp;společnosti: co&nbsp;myslíš, nezahladí se&nbsp;ten jeden nicotný zločin tisíci dobrých činů? Za&nbsp;jeden život tisíce životů ušetřených hniloby a&nbsp;rozkladu. Jediná smrt za&nbsp;sto životů&nbsp;– tomu se&nbsp;říká matematika! A&nbsp;co vůbec váží na&nbsp;vahách společnosti život té&nbsp;hloupé a&nbsp;zlé staré souchotinářky? O&nbsp;nic víc než život vši, švába, ba&nbsp;ani tolik ne, protože tahle stařena škodí. Ničí cizí život: tuhle vzteky kousla Lizavetu do&nbsp;prstu, jen taktak, že&nbsp;jí&nbsp;ho&nbsp;neuřízli!“</span></p>
          <p class="chunk" data-nb-ref-number="18" data-nb-words="11" data-nb-chars="78"><span class="idea" data-nb-ref-number="18" id="idea18" data-nb-words="11" data-nb-chars="78">„Ovšemže si&nbsp;nezaslouží žít,“ poznamenal důstojník, „ale taková už&nbsp;je&nbsp;příroda.“</span></p>
          <p class="chunk" data-nb-ref-number="19" data-nb-words="47" data-nb-chars="294"><span class="idea" data-nb-ref-number="19" id="idea19" data-nb-words="47" data-nb-chars="294">„Ale brachu, přírodu přece opravují a&nbsp;usměrňují, jinak bychom se&nbsp;museli utopit v&nbsp;předsudcích! Bez toho by&nbsp;nevyrostl ani jediný velký člověk. To&nbsp;je&nbsp;pořád samé: povinnost, svědomí&nbsp;– nechci mluvit proti povinnosti ani svědomí&nbsp;– jenže jak je&nbsp;chápeme? Počkej, dám ti&nbsp;ještě jednu otázku. Poslouchej!“</span></p>
          <p class="chunk" data-nb-ref-number="20" data-nb-words="9" data-nb-chars="48"><span class="idea" data-nb-ref-number="20" id="idea20" data-nb-words="9" data-nb-chars="48">„Ne, ty&nbsp;počkej, a&nbsp;já ti&nbsp;dám otázku. Poslouchej!“</span></p>
          <p class="chunk" data-nb-ref-number="21" data-nb-words="2" data-nb-chars="9"><span class="idea" data-nb-ref-number="21" id="idea21" data-nb-words="2" data-nb-chars="9">„Tak co?“</span></p>
          <p class="chunk" data-nb-ref-number="22" data-nb-words="15" data-nb-chars="81"><span class="idea" data-nb-ref-number="22" id="idea22" data-nb-words="15" data-nb-chars="81">„Ty mi&nbsp;tady něco vykládáš, řečníš, ale pověz mi, zabiješ ty&nbsp;tu&nbsp;stařenu, nebo ne?“</span></p>
          <p class="chunk" data-nb-ref-number="23" data-nb-words="10" data-nb-chars="58"><span class="idea" data-nb-ref-number="23" id="idea23" data-nb-words="10" data-nb-chars="58">„Samozřejmě ne! Jsem jen pro spravedlnost… O&nbsp;mě tu&nbsp;nejde…“</span></p>
          <p class="chunk" data-nb-ref-number="24" data-nb-words="19" data-nb-chars="107"><span class="idea" data-nb-ref-number="24" id="idea24" data-nb-words="19" data-nb-chars="107">„Ale podle mě&nbsp;nemůže být o&nbsp;žádné spravedlnosti řeč, když se&nbsp;toho ty&nbsp;sám neodvážíš! Pojď ještě na&nbsp;partičku!“</span></p>
          <p class="chunk" data-nb-ref-number="25" data-nb-words="97" data-nb-chars="606"><span class="idea" data-nb-ref-number="25" id="idea25" data-nb-words="97" data-nb-chars="606">Raskolnikov byl neobyčejně rozčilený. Pravda, to&nbsp;všecko byly docela všední, velmi běžné mladické debaty a&nbsp;myšlenky, jakých už&nbsp;slyšel mnoho, jenže v&nbsp;jiné formě a&nbsp;na jiná témata. Ale proč musel vyslechnout takovou debatu a&nbsp;takové myšlenky právě nyní, když v&nbsp;jeho vlastní hlavě právě vzklíčily… <em>přesně tytéž myšlenky</em>? A&nbsp;proč právě teď, když si&nbsp;od&nbsp;stařeny přinesl zárodek své myšlenky, zrovna se&nbsp;namanul k&nbsp;rozhovoru o&nbsp;stařeně…? Taková shoda okolností se&nbsp;mu&nbsp;zdála zvláštní. Tento všední hospodský rozhovor na&nbsp;něho mimořádně působil v&nbsp;dalším průběhu věcí: jako by&nbsp;opravdu šlo o&nbsp;jakési předurčení, o&nbsp;jakýsi pokyn…</span></p>
          <p class="chunk" data-nb-ref-number="26" data-nb-words="98" data-nb-chars="558"><span class="idea" data-nb-ref-number="26" id="idea26" data-nb-words="98" data-nb-chars="558">Po&nbsp;návratu ze&nbsp;Senného klesl na&nbsp;divan a&nbsp;strnule tam proseděl celou hodinu. Zatím se&nbsp;zešeřilo; svíčku neměl, ostatně vůbec nepomýšlel na&nbsp;to, aby rozsvěcoval. Marně se&nbsp;pak rozpomínal, zda v&nbsp;těch chvílích o&nbsp;něčem přemýšlel. Nakonec jím opět začalo projíždět zimničné mrazení a&nbsp;s&nbsp;úlevou se&nbsp;dovtípil, že&nbsp;se&nbsp;na&nbsp;divanu dá&nbsp;také ležet. Záhy ho&nbsp;přímo sevřel tuhý olověný spánek. Spal velmi dlouho a&nbsp;nic se&nbsp;mu&nbsp;nezdálo. Nastasja, která k&nbsp;němu zašla nazítří v&nbsp;deset hodin ráno, jím musela dlouho třást. Přinesla mu&nbsp;čaj a&nbsp;chléb. Čaj byl zas vyloužený a&nbsp;zas v&nbsp;jejím čajníku.</span></p>
          <p class="chunk" data-nb-ref-number="27" data-nb-words="7" data-nb-chars="44"><span class="idea" data-nb-ref-number="27" id="idea27" data-nb-words="7" data-nb-chars="44">„Spí a&nbsp;spí!“ hartusila zlostně. „Pořád spí!“</span></p>
          <p class="chunk" data-nb-ref-number="28" data-nb-words="23" data-nb-chars="126"><span class="idea" data-nb-ref-number="28" id="idea28" data-nb-words="23" data-nb-chars="126">S&nbsp;námahou se&nbsp;pozvedl. Hlava mu&nbsp;třeštila; zkusil se&nbsp;postavit na&nbsp;nohy a&nbsp;rozhlédnout se&nbsp;po&nbsp;své komůrce, ale znova klesl na&nbsp;divan.</span></p>
          <p class="chunk" data-nb-ref-number="29" data-nb-words="9" data-nb-chars="55"><span class="idea" data-nb-ref-number="29" id="idea29" data-nb-words="9" data-nb-chars="55">„Zase spíš!“ durdila se&nbsp;Nastasja. „Jsi nemocný, či&nbsp;co?“</span></p>
          <p class="chunk" data-nb-ref-number="30" data-nb-words="1" data-nb-chars="12"><span class="idea" data-nb-ref-number="30" id="idea30" data-nb-words="1" data-nb-chars="12">Neodpovídal.</span></p>
          <p class="chunk" data-nb-ref-number="31" data-nb-words="3" data-nb-chars="16"><span class="idea" data-nb-ref-number="31" id="idea31" data-nb-words="3" data-nb-chars="16">„Čaj si&nbsp;vezmeš?“</span></p>
          <p class="chunk" data-nb-ref-number="32" data-nb-words="21" data-nb-chars="112"><span class="idea" data-nb-ref-number="32" id="idea32" data-nb-words="21" data-nb-chars="112">„Až potom,“ vypravil ze&nbsp;sebe namáhavě a&nbsp;už zas zavíral oči a&nbsp;převracel se&nbsp;ke&nbsp;zdi. Nastasja nad ním chvíli stála.</span></p>
          <p class="chunk" data-nb-ref-number="33" data-nb-words="10" data-nb-chars="59"><span class="idea" data-nb-ref-number="33" id="idea33" data-nb-words="10" data-nb-chars="59">„Bude asi opravdu nemocný,“ řekla pak, otočila se&nbsp;a&nbsp;odešla.</span></p>
          <p class="chunk" data-nb-ref-number="34" data-nb-words="25" data-nb-chars="142"><span class="idea" data-nb-ref-number="34" id="idea34" data-nb-words="25" data-nb-chars="142">Přišla opět ve&nbsp;dvě hodiny a&nbsp;nesla polévku. Ležel navlas tak jako prve. Čaje se&nbsp;ani nedotkl. Nastasju to&nbsp;dopálilo a&nbsp;začala jím zlostně cloumat.</span></p>
          <p class="chunk" data-nb-ref-number="35" data-nb-words="21" data-nb-chars="107"><span class="idea" data-nb-ref-number="35" id="idea35" data-nb-words="21" data-nb-chars="107">„Co chrníš!“ křičela a&nbsp;dívala se&nbsp;na&nbsp;něj s&nbsp;odporem. Pozvedl se, sedl si, ale nepromluvil a&nbsp;díval se&nbsp;do&nbsp;země.</span></p>
          <p class="chunk" data-nb-ref-number="36" data-nb-words="12" data-nb-chars="73"><span class="idea" data-nb-ref-number="36" id="idea36" data-nb-words="12" data-nb-chars="73">„Jsi nemocný, či&nbsp;co?“ zeptala se&nbsp;Nastasja a&nbsp;zas nedostala žádnou odpověď.</span></p>
          <p class="chunk" data-nb-ref-number="37" data-nb-words="17" data-nb-chars="99"><span class="idea" data-nb-ref-number="37" id="idea37" data-nb-words="17" data-nb-chars="99">„Kdyby ses šel radši projít,“ řekla po&nbsp;chvilce, „aspoň trošku se&nbsp;provětrat. Tak budeš jíst, či&nbsp;co?“</span></p>
          <p class="chunk" data-nb-ref-number="38" data-nb-words="9" data-nb-chars="49"><span class="idea" data-nb-ref-number="38" id="idea38" data-nb-words="9" data-nb-chars="49">„Až potom,“ řekl malátně. „Jdi už!“ A&nbsp;mávl rukou.</span></p>
          <p class="chunk" data-nb-ref-number="39" data-nb-words="12" data-nb-chars="62"><span class="idea" data-nb-ref-number="39" id="idea39" data-nb-words="12" data-nb-chars="62">Chvilku ještě stála a&nbsp;soucitně se&nbsp;na&nbsp;něj dívala, a&nbsp;pak odešla.</span></p>
          <p class="chunk" data-nb-ref-number="40" data-nb-words="22" data-nb-chars="109"><span class="idea" data-nb-ref-number="40" id="idea40" data-nb-words="22" data-nb-chars="109">Za&nbsp;několik minut pozvedl oči a&nbsp;dlouho zíral na&nbsp;čaj a&nbsp;na polévku. Pak sáhl po&nbsp;chlebu, vzal lžíci a&nbsp;začal jíst.</span></p>
          <p class="chunk" data-nb-ref-number="41" data-nb-words="442" data-nb-chars="2555"><span class="idea" data-nb-ref-number="41" id="idea41" data-nb-words="442" data-nb-chars="2555">Bez chuti a&nbsp;takřka mechanicky pojedl asi tři nebo čtyři lžíce. Bolest v&nbsp;hlavě se&nbsp;zmírňovala. Když se&nbsp;najedl, natáhl se&nbsp;znova na&nbsp;divan, ale usnout už&nbsp;nemohl a&nbsp;ležel bez hnutí na&nbsp;břiše, obličej zabořený do&nbsp;polštáře. Snil v&nbsp;bdělém stavu a&nbsp;byly to&nbsp;zvláštní sny: nejčastěji se&nbsp;mu&nbsp;zdálo, že&nbsp;je&nbsp;někde v&nbsp;Africe, v&nbsp;Egyptě, v&nbsp;nějaké oáze. Karavana odpočívá, velbloudi si&nbsp;pokojně leží, kolem palmy, uzavřený kruh palem, všichni obědvají. On&nbsp;však pořád pije vodu, rovnou z&nbsp;potoka, který teče a&nbsp;bublá hned vedle. A&nbsp;je takový chládek a&nbsp;voda je&nbsp;tak kouzelně modrá a&nbsp;studená, zurčí přes barevné kamínky a&nbsp;po nevýslovně čistém, zlatavě hrajícím písku… Náhle jasně uslyšel, jak odbíjejí hodiny. Trhl sebou, vzpamatoval se, zvedl hlavu, podíval se&nbsp;do&nbsp;okna a&nbsp;odhadl čas, a&nbsp;najednou vyskočil už&nbsp;nadobro procitlý, jako by&nbsp;ho&nbsp;kdosi shodil z&nbsp;divanu. Došel po&nbsp;špičkách ke&nbsp;dveřím, tiše je&nbsp;pootevřel a&nbsp;poslouchal, co&nbsp;se&nbsp;děje dole na&nbsp;schodech. Srdce mu&nbsp;divoce bušilo. Ale na&nbsp;schodech bylo úplné ticho, jako by&nbsp;všechno spalo… připadlo mu&nbsp;úžasně nesmyslné, že&nbsp;mohl od&nbsp;včerejška spát jako zabitý, aniž co&nbsp;podnikl, aniž co&nbsp;připravil… A&nbsp;zatím možná zrovna odbilo už&nbsp;šest… A&nbsp;jeho ospalost a&nbsp;otupělost náhle vystřídal horečný a&nbsp;trochu zmatený spěch. Příprav nebylo ostatně mnoho. Napínal smysly, aby všecko dobře uvážil a&nbsp;na nic nezapomněl; ale srdce mu&nbsp;tlouklo bez přestání, bušilo tak, že&nbsp;se&nbsp;mu&nbsp;svíral dech. Za&nbsp;prvé bylo třeba zhotovit poutko a&nbsp;přišít ho&nbsp;ke&nbsp;kabátu&nbsp;– záležitost několika minut. Sáhl pod polštář a&nbsp;našel v&nbsp;prádle, které pod ním bylo nacpáno, jednu už&nbsp;docela rozpadlou, starou a&nbsp;nevypranou košili. Z&nbsp;jejích cárů utrhl pruh asi palec široký a&nbsp;osm palců dlouhý. Složil ho&nbsp;nadvakrát, svlékl volný letní plášť z&nbsp;jakési tlusté bavlněné látky (svůj jediný svrchní oděv) a&nbsp;začal přišívat oba konce pruhu k&nbsp;levé vnitřní straně pod paží. Ruce se&nbsp;mu&nbsp;při šití třásly, ale zvládl to&nbsp;dokonce tak, že&nbsp;když svrchník oblékl, nebylo zvenčí nic vidět. Jehlu a&nbsp;nitě měl připraveny už&nbsp;dlouho ve&nbsp;stolku zabalené v&nbsp;papírku. A&nbsp;poutko byl jeho vlastní velmi chytrý nápad: bylo určeno pro sekyru. Nemohl přece nést sekyru po&nbsp;ulici v&nbsp;rukou. A&nbsp;kdyby ji&nbsp;schoval pod kabát, musel by&nbsp;ji&nbsp;stejně přidržovat, a&nbsp;to by&nbsp;bylo nápadné. Ale teď, když má&nbsp;poutko, stačí, aby na&nbsp;něj sekyru zavěsil za&nbsp;želízko, a&nbsp;bude mu&nbsp;pěkně viset pod paží celou cestu. Když strčil ruku do&nbsp;postranní kapsy svrchníku, mohl přidržovat i&nbsp;konec topůrka, aby se&nbsp;nekývalo, a&nbsp;protože svrchník byl hodně volný, učiněný pytel, nemohlo být zvenčí nápadné, že&nbsp;něco rukou skrz kapsu přidržuje. Toto poutko si&nbsp;vymyslel také už&nbsp;před čtrnácti dny.</span></p>
          <p class="chunk" data-nb-ref-number="42" data-nb-words="174" data-nb-chars="1083"><span class="idea" data-nb-ref-number="42" id="idea42" data-nb-words="174" data-nb-chars="1083">Když s&nbsp;tím byl hotov, strčil prsty do&nbsp;malé škvíry mezi svým „tureckým“ divanem a&nbsp;podlahou, zašmátral v&nbsp;levém koutě a&nbsp;vytáhl z&nbsp;úkrytu dávno připravenou <em>zástavu</em>. Tato zástava vlastně nebyla zástava, ale obyčejné, hladce ohoblované prkénko ne&nbsp;větší a&nbsp;silnější, než by&nbsp;mohla být stříbrná tabatěrka. Toto prkénko náhodou našel při jedné své procházce na&nbsp;jednom dvoře, v&nbsp;jehož křídle byla jakási dílna. Pak jen přidal k&nbsp;prkénku hladký tenký plíšek, pravděpodobně od&nbsp;čehosi odlomený, který zvedl na&nbsp;ulici při téže procházce. Dále obě destičky, z&nbsp;nichž plechová byla menší než dřevěná, položil na&nbsp;sebe a&nbsp;pevně je&nbsp;křížem krážem omotal nití; pak je&nbsp;pečlivě a&nbsp;úhledně zabalil do&nbsp;čistého bílého papíru a&nbsp;převázal tak, aby dalo práci to&nbsp;rozvázat. To&nbsp;proto, aby na&nbsp;nějakou dobu odvrátil stařeninu pozornost, až&nbsp;se&nbsp;začne balíčkem obírat, a&nbsp;tím připravil příhodnou chvíli. Plechovou destičku přidal kvůli váze, aby stařena alespoň v&nbsp;první chvíli nepoznala, že&nbsp;„věc“ je&nbsp;dřevěná. To&nbsp;všechno měl pro vhodnou příležitost schované pod divanem. Sotva zástavu vytáhl, uslyšel odněkud ze&nbsp;dvora kohosi volat:</span></p>
          <p class="chunk" data-nb-ref-number="43" data-nb-words="4" data-nb-chars="22"><span class="idea" data-nb-ref-number="43" id="idea43" data-nb-words="4" data-nb-chars="22">„Dávno jde na&nbsp;sedmou!“</span></p>
          <p class="chunk" data-nb-ref-number="44" data-nb-words="3" data-nb-chars="16"><span class="idea" data-nb-ref-number="44" id="idea44" data-nb-words="3" data-nb-chars="16">Dávno! Bože můj!</span></p>
          <p class="chunk" data-nb-ref-number="45" data-nb-words="107" data-nb-chars="661"><span class="idea" data-nb-ref-number="45" id="idea45" data-nb-words="107" data-nb-chars="661">Vrhl se&nbsp;ke&nbsp;dveřím, chvilku poslouchal, popadl klobouk a&nbsp;opatrně, neslyšně jako kočka sestupoval ze&nbsp;svých třinácti schodů. Měl před sebou ještě to&nbsp;nejdůležitější&nbsp;– ukrást z&nbsp;kuchyně sekyru. Že&nbsp;to&nbsp;provede sekyrou, byl rozhodnut už&nbsp;dávno. Měl ještě zavírací sadařský nůž, ale na&nbsp;nůž a&nbsp;hlavně na&nbsp;své síly nespoléhal, proto definitivně zůstal při sekyře. Všimněme si&nbsp;ostatně jedné pozoruhodnosti všech konečných rozhodnutí, k&nbsp;nimž už&nbsp;v&nbsp;té věci dospěl. Měla tu&nbsp;zvláštní vlastnost, že&nbsp;čím byla konečnější, tím podlejší a&nbsp;ohavnější se&nbsp;mu&nbsp;hned jevila. Přestože bojoval tak ukrutný vnitřní zápas, nemohl po&nbsp;celou tu&nbsp;dobu nikdy ani na&nbsp;okamžik uvěřit, že&nbsp;své záměry provede.</span></p>
          <p class="chunk" data-nb-ref-number="46" data-nb-words="178" data-nb-chars="1051"><span class="idea" data-nb-ref-number="46" id="idea46" data-nb-words="178" data-nb-chars="1051">Kdyby jednou dospěl tak daleko, že&nbsp;by&nbsp;měl všecko do&nbsp;posledního puntíku promyšlené a&nbsp;s&nbsp;konečnou platností rozhodnuté, a&nbsp;kdyby už&nbsp;vůbec o&nbsp;ničem nepochyboval, tu&nbsp;by&nbsp;byl právě od&nbsp;toho všeho nejspíš upustil jako od&nbsp;ohavnosti, zrůdnosti a&nbsp;nemožnosti. Ale nevyřešených bodů a&nbsp;pochybností zbývalo ještě bezpočet. Pokud šlo o&nbsp;to, jak si&nbsp;opatřit sekyru, pak mu&nbsp;tato maličkost nedělala vůbec starost, protože nebylo nic lehčího. Nastasja totiž zejména kvečeru co&nbsp;chvíli odbíhala: buď k&nbsp;sousedům, nebo do&nbsp;krámu, a&nbsp;dveře zůstávaly vždycky dokořán. Však s&nbsp;ní bytná hlavně proto mívala spory. A&nbsp;tak až&nbsp;nadejde ta&nbsp;chvíle, stačí, když tiše vejde do&nbsp;kuchyně, vezme si&nbsp;sekyru a&nbsp;pak, za&nbsp;hodinu (až bude po&nbsp;všem), vejde opět a&nbsp;položí ji&nbsp;zpátky. Vynořovaly se&nbsp;však i&nbsp;pochybnosti: dejme tomu, že&nbsp;za&nbsp;hodinu přijde sekyru položit zpátky, ale Nastasja se&nbsp;zatím vrátí, bude doma. To&nbsp;bude ovšem muset projít kolem a&nbsp;vyčkat, až&nbsp;zase odejde. Ale co&nbsp;když zatím bude sekyru potřebovat a&nbsp;začne ji&nbsp;hledat a&nbsp;ztropí rámus&nbsp;– pak hned vznikne podezření nebo přinejmenším popud k&nbsp;podezření.</span></p>
          <p class="chunk" data-nb-ref-number="47" data-nb-words="212" data-nb-chars="1188"><span class="idea" data-nb-ref-number="47" id="idea47" data-nb-words="212" data-nb-chars="1188">Ale to&nbsp;už&nbsp;byly podrobnosti, kterými se&nbsp;ještě vůbec nezabýval, neměl na&nbsp;to&nbsp;ani kdy. Zabýval se&nbsp;jen tím nejdůležitějším a&nbsp;podrobnosti odkládal na&nbsp;dobu, až&nbsp;<em>bude pevně rozhodnut</em>. Ale to&nbsp;se&nbsp;zdálo zhola nemožné. Aspoň jemu samému se&nbsp;to&nbsp;zdálo. Za&nbsp;žádnou cenu nebyl s&nbsp;to představit si, že&nbsp;jednou skončí své přemýšlení, vstane a&nbsp;– prostě tam půjde… Dokonce i&nbsp;svou nedávnou <em>zkoušku</em> (totiž návštěvu a&nbsp;poslední obhlídku místa) jenom <em>zkoušel</em> provést, a&nbsp;nemyslel ji&nbsp;vážně, nýbrž asi tak: I&nbsp;co, půjdu tam a&nbsp;zkusím to, nač o&nbsp;tom planě přemýšlet! A&nbsp;hned neobstál, nechal všeho a&nbsp;utekl rozzuřen sám na&nbsp;sebe. Přitom se&nbsp;zdálo, že&nbsp;celou analýzu, pokud šlo o&nbsp;mravní otázku problému, už&nbsp;má&nbsp;za&nbsp;sebou: jeho kazuistika už&nbsp;byla vybroušená jako břitva a&nbsp;žádné vědomé námitky se&nbsp;v&nbsp;něm neozývaly. Jen v&nbsp;té poslední věci si&nbsp;prostě nevěřil a&nbsp;zarytě, otrocky hledal námitky mimo sebe, po&nbsp;hmatu, jako by&nbsp;ho&nbsp;k&nbsp;tomu někdo nutil a&nbsp;táhl. Ale ten poslední den, který přišel tak náhle a&nbsp;naráz o&nbsp;všem rozhodl, na&nbsp;něho působil skoro docela mechanicky: jako by&nbsp;byl někým uchopen za&nbsp;ruku a&nbsp;vlečen nezadržitelně, poslepu, s&nbsp;nadlidskou silou a&nbsp;bez námitek. Zrovna jako by&nbsp;se&nbsp;dostal cípem šatů do&nbsp;soukolí stroje a&nbsp;byl do&nbsp;něho vtahován.</span></p>
          <p class="chunk" data-nb-ref-number="48" data-nb-words="166" data-nb-chars="1046"><span class="idea" data-nb-ref-number="48" id="idea48" data-nb-words="166" data-nb-chars="1046">Zprvu&nbsp;– ostatně už&nbsp;dlouho předtím&nbsp;– ho&nbsp;zajímala jedna otázka: proč je&nbsp;každý zločin tak snadno odhalen a&nbsp;vypátrán a&nbsp;proč po&nbsp;sobě každý pachatel zanechává tak zřetelné stopy? Poznenáhlu dospěl k&nbsp;velmi různorodým a&nbsp;zajímavým závěrům a&nbsp;podle jeho názoru tkvěl hlavní důvod ne&nbsp;tak ve&nbsp;faktické nemožnosti zločin utajit, jako spíše v&nbsp;samém pachateli; pachatel totiž, a&nbsp;to skoro každý, prožívá v&nbsp;okamžiku zločinu zvláštní krizi vůle a&nbsp;úsudku, kterou vystřídá dětská, mimořádná lehkomyslnost, a&nbsp;to právě ve&nbsp;chvíli, kdy je&nbsp;úsudku a&nbsp;obezřetnosti nejvíce třeba. Z&nbsp;jeho zkušeností vyplývalo, že&nbsp;toto zakalení úsudku, tento pokles vůle, přepadá člověka jako nemoc, postupně sílí a&nbsp;dosahuje nejvyššího stupně nedlouho před spácháním zločinu; stejnou silou působí i&nbsp;v&nbsp;okamžiku zločinu a&nbsp;ještě nějakou dobu poté, podle individuality pachatele; pak pomine právě tak, jako pomíjí každá nemoc. Zbýval problém: je&nbsp;ona nemoc příčinou, jež rodí zločin, nebo je&nbsp;v&nbsp;povaze zločinu, že&nbsp;je&nbsp;vždy provázen takovou nemocí? Na&nbsp;vyřešení toho problému se&nbsp;ještě necítil dost silný.</span></p>
          <p class="chunk" data-nb-ref-number="49" data-nb-words="130" data-nb-chars="798"><span class="idea" data-nb-ref-number="49" id="idea49" data-nb-words="130" data-nb-chars="798">Když dospěl k&nbsp;těmto závěrům, usoudil, že&nbsp;u&nbsp;něho, v&nbsp;jeho případě, nemůže dojít k&nbsp;podobným chorobným zvratům a&nbsp;že si&nbsp;pevně podrží úsudek i&nbsp;vůli po&nbsp;celou dobu provádění svého úmyslu, z&nbsp;toho jediného důvodu, že&nbsp;jeho úmysl „není zločin“… Nebudeme sledovat celý myšlenkový postup, jímž k&nbsp;tomuto závěru došel, i&nbsp;tak už&nbsp;jsme příliš předběhli události… Dodáme jen, že&nbsp;faktické, ryze materiální zábrany činu hrály v&nbsp;jeho svědomí vůbec tu&nbsp;nejpodřadnější roli. Stačí udržet je&nbsp;pevně v&nbsp;otěžích vůle a&nbsp;úsudku, a&nbsp;všechny budou v&nbsp;příslušnou chvíli překonány, až&nbsp;bude třeba obeznámit se&nbsp;do&nbsp;nejmenších detailů se&nbsp;všemi podrobnostmi provedení činu… Ale k&nbsp;činu nedocházelo. Svým konečným závěrům věřil čím dál tím méně, a&nbsp;když udeřila jeho hodina, odehrálo se&nbsp;všecko docela jinak, jaksi bezděčně, ba&nbsp;skoro neočekávaně.</span></p>
          <p class="chunk" data-nb-ref-number="50" data-nb-words="121" data-nb-chars="733"><span class="idea" data-nb-ref-number="50" id="idea50" data-nb-words="121" data-nb-chars="733">Jedna docela nepatrná okolnost ho&nbsp;však zahnala do&nbsp;slepé uličky ještě dříve, než sešel ze&nbsp;schodů. Když procházel kolem kuchyně své bytné, obezřetně zašilhal do&nbsp;jejích jako vždy dokořán otevřených dveří, aby se&nbsp;napřed přesvědčil, není-li tam v&nbsp;Nastasjině nepřítomnosti sama bytná, a&nbsp;když ne, jsou-li dobře zavřeny dveře jejího pokoje, aby odtud třeba nevyhlédla, až&nbsp;bude brát sekyru. Ale jaké bylo jeho ohromení, když náhle zjistil, že&nbsp;Nastasja tentokrát nejen je&nbsp;doma, ale ke&nbsp;všemu má&nbsp;práci&nbsp;– vykládá z&nbsp;koše prádlo a&nbsp;rozvěšuje ho&nbsp;na&nbsp;šňůry. Když ho&nbsp;spatřila, přestala věšet, otočila se&nbsp;a&nbsp;pozorovala ho&nbsp;celou dobu, dokud nezašel. Uhnul pohledem a&nbsp;prošel, jako by&nbsp;nic nezpozoroval. Ale bylo po&nbsp;všem: byl bez sekyry! To&nbsp;ho&nbsp;přímo ohromilo.</span></p>
          <p class="chunk" data-nb-ref-number="51" data-nb-words="51" data-nb-chars="292"><span class="idea" data-nb-ref-number="51" id="idea51" data-nb-words="51" data-nb-chars="292">Kdo mi&nbsp;napískal, přemítal scházeje do&nbsp;průjezdu, kdo mi&nbsp;napískal, že&nbsp;v&nbsp;tu chvíli určitě nebude doma? Proč, proč, proč jenom jsem o&nbsp;tom byl tak skálopevně přesvědčený? Byl zdrcen, ba&nbsp;přímo ponížen. Měl takovou zlost, že&nbsp;by&nbsp;se&nbsp;byl nejraději sám sobě vysmál… Vzedmul se&nbsp;v&nbsp;něm tupý, zvířecí vztek.</span></p>
          <p class="chunk" data-nb-ref-number="52" data-nb-words="137" data-nb-chars="850"><span class="idea" data-nb-ref-number="52" id="idea52" data-nb-words="137" data-nb-chars="850">V&nbsp;průjezdu se&nbsp;zastavil a&nbsp;uvažoval. Jen tak naoko si&nbsp;vyjít mu&nbsp;bylo protivné, vrátit se&nbsp;domů ještě protivnější. Taková příležitost navždy ztracena! Procedil, stoje bezúčelně v&nbsp;průjezdu, přímo proti tmavému kumbálku domovníkovu, rovněž otevřenému. Náhle se&nbsp;zachvěl. Z&nbsp;domovníkova kumbálku, na&nbsp;dva kroky od&nbsp;něho, mu&nbsp;zprava zpod lavičky cosi zasvítilo do&nbsp;očí… Rozhlédl se&nbsp;– nikde nikdo. Přistoupil po&nbsp;špičkách ke&nbsp;dveřím, sešel po&nbsp;dvou schůdcích a&nbsp;tlumeně zavolal domovníka. Opravdu, není tu. Ale je&nbsp;někde nablízku, asi na&nbsp;dvoře, protože má&nbsp;dokořán. Divoce skočil po&nbsp;sekyře (byla to&nbsp;sekyra), vytáhl ji&nbsp;zpod lavičky, kde ležela mezi dvěma polínky, a&nbsp;hned, ještě než vyšel, ji&nbsp;zavěsil na&nbsp;poutko, strčil obě ruce do&nbsp;kapes a&nbsp;vyšel do&nbsp;průjezdu; nikdo ho&nbsp;neviděl! Kde chybí rozmysl, pomůže ďábel! pomyslel si&nbsp;s&nbsp;křivým úsměvem. Tato náhoda ho&nbsp;nesmírně povzbudila.</span></p>
          <p class="chunk" data-nb-ref-number="53" data-nb-words="51" data-nb-chars="296"><span class="idea" data-nb-ref-number="53" id="idea53" data-nb-words="51" data-nb-chars="296">Po&nbsp;ulicích šel zvolna a&nbsp;<em>důstojně</em>, aby nevyvolal ani stín podezření. Po&nbsp;chodcích se&nbsp;díval málo, ba&nbsp;snažil se&nbsp;vůbec nehledět do&nbsp;tváří a&nbsp;být co&nbsp;nejméně nápadný. Vtom si&nbsp;vzpomněl na&nbsp;svůj klobouk. Proboha! Předevčírem jsem měl peníze, a&nbsp;nemohl jsem si&nbsp;místo něj opatřit čepici! Potichu od&nbsp;plic zaklel.</span></p>
          <p class="chunk" data-nb-ref-number="54" data-nb-words="35" data-nb-chars="201"><span class="idea" data-nb-ref-number="54" id="idea54" data-nb-words="35" data-nb-chars="201">Náhodou zašilhal jedním okem do&nbsp;jakéhosi krámku a&nbsp;tam na&nbsp;nástěnných hodinách zjistil, že&nbsp;už&nbsp;je&nbsp;deset minut po&nbsp;sedmé. Musel si&nbsp;pospíšit, a&nbsp;přitom si&nbsp;zajít: chtěl přijít k&nbsp;domu oklikou, z&nbsp;opačného směru…</span></p>
          <p class="chunk" data-nb-ref-number="55" data-nb-words="165" data-nb-chars="996"><span class="idea" data-nb-ref-number="55" id="idea55" data-nb-words="165" data-nb-chars="996">Kdykoliv si&nbsp;to&nbsp;všecko dříve představoval, většinou se&nbsp;domníval, že&nbsp;bude mít velký strach. Teď však nejenže neměl velký strach, nýbrž neměl strach vůbec. Obíral se&nbsp;v&nbsp;těch chvílích dokonce nějakými docela vedlejšími myšlenkami, avšak jen prchavě. Když šel kolem Jusupovova parku, až&nbsp;nápadně se&nbsp;zahloubal do&nbsp;úvah o&nbsp;tom, že&nbsp;by&nbsp;vodotrysky měly být zřizovány na&nbsp;všech náměstích, aby tam příjemně osvěžovaly vzduch. Poznenáhlu se&nbsp;přiklonil k&nbsp;názoru, že&nbsp;by&nbsp;město velmi zkrášlilo a&nbsp;velmi mu&nbsp;prospělo, kdyby se&nbsp;Letní sad rozšířil na&nbsp;celé Martovo pole, a&nbsp;dokonce spojil s&nbsp;palácovým Michajlovským sadem. Ale vtom ho&nbsp;zaujalo, proč vlastně ve&nbsp;všech velkých městech ani ne&nbsp;tak z&nbsp;nutnosti, ale z&nbsp;jakési divné záliby člověk raději žije a&nbsp;bydlí v&nbsp;takových čtvrtích, kde nejsou ani parky, ani vodotrysky, ale kde je&nbsp;špína a&nbsp;puch a&nbsp;bůhvíjaké odporné věci. Tu&nbsp;si&nbsp;připomněl své vlastní procházky po&nbsp;Senném a&nbsp;na chvíli se&nbsp;vzpamatoval. Co&nbsp;znamenají tyhle nesmysly? rozzlobil se&nbsp;na&nbsp;sebe. Ne, raději vůbec na&nbsp;nic nemyslet!</span></p>
          <p class="chunk" data-nb-ref-number="56" data-nb-words="59" data-nb-chars="319"><span class="idea" data-nb-ref-number="56" id="idea56" data-nb-words="59" data-nb-chars="319">Tak asi odsouzenci, které vedou na&nbsp;popraviště, ulpívají myšlenkami na&nbsp;všem, co&nbsp;se&nbsp;jim naskytne v&nbsp;cestě, blesklo mu&nbsp;hlavou, ale opravdu jen blesklo, sám tu&nbsp;myšlenku spěšně potlačil. Ale už&nbsp;se&nbsp;blíží, už&nbsp;je&nbsp;u&nbsp;domu, už&nbsp;je&nbsp;u&nbsp;vrat. Kdesi náhle odbily hodiny jeden úder. Co&nbsp;to, snad ne&nbsp;už&nbsp;půl osmé? To&nbsp;není možné, jdou napřed!</span></p>
          <p class="chunk" data-nb-ref-number="57" data-nb-words="101" data-nb-chars="567"><span class="idea" data-nb-ref-number="57" id="idea57" data-nb-words="101" data-nb-chars="567">V&nbsp;průjezdu měl opět štěstí a&nbsp;prošel docela hladce. A&nbsp;nejen to, jako naschvál právě v&nbsp;té chvíli vjela těsně před ním do&nbsp;vrat ohromná fůra sena, která ho&nbsp;kryla po&nbsp;celou dobu, kdy procházel průjezdem, a&nbsp;jakmile fůra vyjela z&nbsp;průjezdu na&nbsp;dvůr, rychle se&nbsp;přitočil k&nbsp;její pravé bočnici. Slyšel, jak na&nbsp;druhé straně halasí v&nbsp;hádce několik hlasů, jeho však nikdo nezpozoroval a&nbsp;nikdo proti němu nešel. Mnohá z&nbsp;oken vedoucích na&nbsp;ten ohromný čtvercový dvůr byla otevřená, ale nevzhlédl k&nbsp;nim&nbsp;– neměl sílu. Schodiště ke&nbsp;stařeně bylo blízko, hned vpravo od&nbsp;vrat. Byl už&nbsp;u&nbsp;schodů…</span></p>
          <p class="chunk" data-nb-ref-number="58" data-nb-words="82" data-nb-chars="497"><span class="idea" data-nb-ref-number="58" id="idea58" data-nb-words="82" data-nb-chars="497">Na&nbsp;okamžik se&nbsp;zastavil, přiložil ruku na&nbsp;bušící srdce a&nbsp;přitom nahmátl a&nbsp;ještě jednou srovnal sekyru, a&nbsp;obezřetně, pomalu začal stoupat po&nbsp;schodech, co&nbsp;chvíli naslouchaje. Ale i&nbsp;schody byly v&nbsp;tu dobu liduprázdné, všechny dveře byly zavřené, nikoho nepotkal. V&nbsp;prvním poschodí byl, pravda, jeden vystěhovaný byt dokořán otevřený a&nbsp;uvnitř pracovali malíři, ale ti&nbsp;se&nbsp;ani nepodívali. Okamžik stál a&nbsp;uvažoval, a&nbsp;pak šel dál. Bylo by&nbsp;ovšem lepší, kdyby tu&nbsp;nebyli, ale… nad nimi jsou ještě dvě poschodí.</span></p>
          <p class="chunk" data-nb-ref-number="59" data-nb-words="109" data-nb-chars="670"><span class="idea" data-nb-ref-number="59" id="idea59" data-nb-words="109" data-nb-chars="670">A&nbsp;už byl ve&nbsp;třetím poschodí, už&nbsp;stál přede dveřmi a&nbsp;před protějším, neobydleným bytem. Ve&nbsp;druhém poschodí byl byt pod stařeniným podle všech známek také neobydlený, protože ze&nbsp;dveří byla odstraněna vizitka, zřejmě se&nbsp;odstěhovali… Byl udýchaný. Na&nbsp;okamžik mu&nbsp;blesklo hlavou: Nemám odejít? Ale neodpověděl si&nbsp;a&nbsp;naslouchal, co&nbsp;se&nbsp;děje v&nbsp;stařenině bytě: bylo tam ticho jako v&nbsp;hrobě. Potom se&nbsp;ještě jednou pootočil dolů na&nbsp;schody a&nbsp;dlouho bedlivě poslouchal… Pak se&nbsp;naposled rozhlédl, vzchopil se, upravil a&nbsp;ještě jednou zkusil, zda je&nbsp;sekyra spolehlivě v&nbsp;poutku. Nejsem moc… bledý? říkal si. Nejsem moc rozčilený? Je&nbsp;nedůvěřivá… Neměl bych ještě počkat, než se&nbsp;srdce utiší…?</span></p>
          <p class="chunk" data-nb-ref-number="60" data-nb-words="29" data-nb-chars="193"><span class="idea" data-nb-ref-number="60" id="idea60" data-nb-words="29" data-nb-chars="193">Ale srdce se&nbsp;neutišovalo. Naopak, jako naschvál tlouklo silněji a&nbsp;silněji, stále silněji… Nevydržel to, pomalu natáhl ruku ke&nbsp;zvonku a&nbsp;zazvonil. Za&nbsp;hodnou chvíli zazvonil ještě jednou, silněji.</span></p>
          <p class="chunk" data-nb-ref-number="61" data-nb-words="161" data-nb-chars="931"><span class="idea" data-nb-ref-number="61" id="idea61" data-nb-words="161" data-nb-chars="931">Nikdo se&nbsp;neozýval. Zvonit víc bylo zbytečné a&nbsp;ani se&nbsp;mu&nbsp;to&nbsp;nehodilo. Stařena byla samozřejmě doma, ale je&nbsp;nedůvěřivá, je&nbsp;sama. Znal už&nbsp;trochu její zvyky… a&nbsp;znovu přiložil ucho těsně ke&nbsp;dveřím. Buď měl tak vybičované smysly (což se&nbsp;celkem dalo předpokládat), nebo to&nbsp;bylo skutečně tak dobře slyšet, ale náhle se&nbsp;mu&nbsp;zdálo, že&nbsp;slyší opatrné šátrání ruky u&nbsp;kliky a&nbsp;šustění šatů na&nbsp;dveřích. Kdosi tiše stál u&nbsp;zámku a&nbsp;navlas tak jako on&nbsp;tady zvenčí naslouchal potajmu uvnitř a&nbsp;také asi s&nbsp;uchem na&nbsp;dveřích. Schválně se&nbsp;pohnul a&nbsp;cosi dost hlasitě zabručel, aby ji&nbsp;nemohlo ani napadnout, že&nbsp;se&nbsp;skrývá; pak zazvonil ještě jednou, ale slabě a&nbsp;rozvážně, bez známky netrpělivosti. Ta&nbsp;chvíle, jak později poznal, se&nbsp;mu&nbsp;výrazně, jasně a&nbsp;nesmazatelně vryla do&nbsp;paměti; nemohl pochopit, kde se&nbsp;v&nbsp;něm vzala ta&nbsp;vychytralost, ačkoliv měl pocit, že&nbsp;mu&nbsp;mozek chvílemi vynechává, a&nbsp;tělo necítil téměř vůbec… Za&nbsp;okamžik bylo slyšet, jak se&nbsp;vysouvá petlice.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./zlocin_a_trest_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>